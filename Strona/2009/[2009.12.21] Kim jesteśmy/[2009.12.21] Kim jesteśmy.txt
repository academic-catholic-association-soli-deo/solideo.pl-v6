![images/stories/2011/pawlug.jpg](images/stories/2011/pawlug.jpg)

# Kim jesteśmy

<time>2009-12-21 17:40:17</time>


**Akademickie Stowarzyszenie Katolickie SOLI DEO** powstało w 1989 roku. „Soli Deo” – różnie tłumaczone: „Samemu Bogu”, „Jedynemu Bogu” - to zawołanie prymasa** **Stefana Wyszyńskiego, którego obraliśmy za patrona! Od 2005 roku jesteśmy organizacją pożytku publicznego, na którą można przeznaczać 1 % podatku (nr KRS: 0000145611).




Zrzeszamy **ponad stu studentów** z największych warszawskich uczelni:&nbsp; Uniwersytetu Warszawskiego (**UW**), Szkoły Głównej Handlowej (**SGH**), Politechniki Warszawskiej (**PW**), Szkoły Głównej Gospodarstwa Wiejskiego (**SGGW**), Uniwersytetu Kardynała Stefana Wyszyńskiego (**UKSW**), Warszawskiego Uniwersytetu Medycznego (**WUM**), Wojskowej Akademii Technicznej (**WAT**) i Akademii Pedagogiki Specjalnej (**APS**).




Co nas wyróżnia spośród innych organizacji katolickich? Działamy **bezpośrednio na uczelniach**, organizujemy nasze wydarzenia w murach uniwersyteckich! Nasz kapelan jest naszym partnerem, sami kreujemy sposób promocji wartości katolickich w środowisku studenckim.&nbsp; Dajemy możliwość poznania studentów innych uczelni i tworzenia **projektów ogólnowarszawskich**. Możemy otrzymywać dofinansowanie z uczelni na naszą działalność. Popieramy **oddolne inicjatywy** członków. Jesteśmy taką samą organizacją jak choćby NZS, tyle że o profilu katolickim.







Każda uczelnia to **koło terenowe** z zarządem wybieranym na corocznym walnym zgromadzeniu koła pod koniec roku kalendarzowego. Władzę nad całym stowarzyszeniem sprawuje pięcioosobowy **Zarząd Główny** wybierany na walnym wszystkich członków. &nbsp;W składzie: Prezes, Skarbnik, Sekretarz, PR (członek zarządu ds. Kontaktów Zewnętrznych) i HR (członek zarządu ds. Członków Stowarzyszenia). Mamy także ogólnosolideowe **sekcje**: Formacyjną, Wolontariatu, Prawną, Rozrywkową, IT, PR, Finansową, a także zespół muzyczny „Lumen”.




Chcesz do nas DOŁĄCZYĆ? Napisz na **hr.solideo@gmail.com**

<!--{{json:{"created_date":"2009-12-21 17:40:17","publish_down":"0000-00-00 00:00:00","id":"50"}}}-->
