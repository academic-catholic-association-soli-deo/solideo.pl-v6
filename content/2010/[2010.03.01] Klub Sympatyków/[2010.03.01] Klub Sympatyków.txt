
# Klub Sympatyków

<time>2010-03-01 07:53:14</time>


# Klub Sympatyków Soli Deo

Szanowni Państwo! Drodzy Członkowie, Sympatycy i Alumni naszej organizacji!


Jak z pewnością &nbsp;zauważyliście, w ostatnim czasie Soli Deo bardzo się rozwinęło. Nasze zaproszenia przyjmują kolejne wybitne i sławne osoby, w spotkaniach biorą udział tysiące uczestników, informacje o organizowanych wydarzeniach pojawiają się w największych mediach, wielką popularnością cieszą się filmy zamieszczane na Youtube.


Nowa sytuacja, w jakiej się znaleźliśmy, wymaga nowych rozwiązań. Dlatego chcemy się zwrócić do Was z prośbą o pomoc w dalszym rozwoju i przedstawić Wam nową propozycję wsparcia&nbsp;- Klub Sympatyków Soli Deo.


Jeśli bliskie są Ci wartości katolickie i uważasz, że warto, by były obecne w przestrzeni publicznej, to proszę, poświęć nam 5 minut na przeczytanie tego tekstu.




**Dlaczego warto nas wspierać?**




Współczesny, laicyzujący się świat niesamowicie potrzebuje świadectwa&nbsp;-&nbsp;&nbsp;miłości, prawdziwej radości, pozytywnych wartości. Uważamy, że o wartościach, w które wierzymy, trzeba mówić otwarcie, zwłaszcza w środowisku, w którym przebywamy na co dzień. Dzięki Soli Deo stają się one obecne na naprawdę wielką skalę w środowisku akademickim.


Jesteśmy jedyną &nbsp;taką organizacją w Warszawie, a być może i w Polsce. W odróżnieniu od duszpasterstw czy wspólnot, organizujemy wydarzenia w murach uczelni, dzięki czemu na nasze spotkania przychodzą także osoby, którym nie chciałoby się wybrać na podobne wydarzenia do Kościoła. W naszych spotkaniach biorą udział tysiące osób. Tylko&nbsp;nasz newsletter dociera do 6 tys. osób.


Jesteśmy przekonani, że nasza działalność ma sens także wobec tych, którzy na spotkania nie przychodzą&nbsp;- pokazujemy im, że są ludzie o innym systemie wartości, że można żyć inaczej. Katolicki głos jest zaś obecny w przestrzeni publicznej.


Soli Deo nie jest grzeczną organizacją. Nie boimy się poruszać &nbsp;tematów, których inni wolą unikać. Twardo stoimy po stronie mądrych wartości, takich jak prawo do życia, jak też zadajemy trudne pytania dotyczące nauki Kościoła, które pozwalają ją naprawdę zrozumieć a nie tylko stosować "na ślepo".


To nie są &nbsp;puste słowa, dlatego podajemy kilka konkretów.




**2009 rok w działalności Soli Deo to:**

<ul>
<li>38 konferencji</li>
<li>17 warsztatów</li>
<li>3 koncerty</li>
<li>15000 uczestników tychże wydarzeń</li>
<li>406 osób zapisanych do banku dawców szpiku, setki osób które oddały krew w akcji Krwinka PW.</li>
<li>wśród gości: muzyk Muniek Staszczyk, reżyser Krzysztof Zanussi, sportowcy - medaliści olimpijscy: Szymon Kołecki, Artur Partyka, Michał Jeliński, podróżnicy Wojciech &nbsp;Cejrowski i Marek Kamiński, dziennikarze Krzysztof Ziemiec, Szymon Hołownia, Przemysław Babiarz, Paulina i Maciej Kurzajewscy, cenieni księża - ks. Piotr Pawlukiewicz, ks. Marek Dziewiecki, o. prof. Jacek Salij, ks. prof. Waldemar Chrostowski.</li>
<li>wśród tematów : miłość i relacje damsko-męskie, in vitro, wolność prezentowania katolickich wartości, pomoc dla potrzebujących, sens cierpienia, pokonywanie własnych słabości, realizacja marzeń, trudne pytania dotyczące seksu, antykoncepcji, celibatu i innych aspektów nauczania Kościoła niezrozumiałych dla wielu studentów.</li>
<li>artykuły, wywiady, relacje i zapowiedzi w takich mediach jak: "Teleexpress", "Rzeczpospolita", "Polska The Times", "Metro", "Gazeta Stołeczna", "Życie Warszawy", "Gość Niedzielny, portale Interia.pl, Wp.pl, Fronda.pl i inne.</li>
<li>autorska audycja w Radiu Kampus i odtwarzanie nagrań naszych konferencji w Radiu Plus</li>
</ul>

**Jak można nas wesprzeć?**




Wspomagać &nbsp;można nas na szereg sposobów&nbsp;- poprzez modlitwę, reklamę Soli Deo i naszych wydarzeń wśród znajomych studentów i absolwentów, wsparcie konkretnymi umiejętnościami (jak np. budowanie stron internetowych, projektowanie plakatów), pomoc w kolportażu plakatów i ulotek na uczelniach i w Kościołach, włączenie się w nasze działania.


W tym miejscu chcemy jednak przedstawić Wam nową propozycję wsparcia&nbsp;- dołączenie do&nbsp;**Klubu Sympatyków Soli Deo**.


Być może masz już rodzinę, ciężko pracujesz albo z innych przyczyn nie jesteś w stanie samemu aktywnie działać na rzecz promowania i obrony wartości katolickich. Jeśli jednak jest to dla Ciebie ważny temat, pozwól, by inni działali w Twoim imieniu!


Możesz to zrobić wspierając Soli Deo w postaci stałych comiesięcznych przelewów.




*Jak to zrobić?*




Wystarczy zadeklarować &nbsp;jakąkolwiek regularną, miesięczną składkę. &nbsp;Nie zależy nam tylko na wysokich wpłatach. Nawet drobne wpłaty (np. 5 zł. miesięcznie) są dla nas ogromnie cenne. To właśnie dzięki sumie takich wielu drobnych gestów solidarności i pomocy, można robić coś wielkiego i pięknego.


Nie zwlekaj! Już dziś ustaw na swoim koncie comiesięczny przelew.


Podajemy dane do przelewu:




*Akademickie Stowarzyszenie Katolickie Soli Deo
** **ul. Corazziego 7, 00-087 Warszawa
** **PKO Bank Polski
** **Nr rachunku: 14 1020 1013 0000 0702 0109 8508*




Prosimy o wpłaty tytułem "Klub Sympatyków Soli Deo" z podaniem imienia i nazwiska wpłacającej osoby.


Po dokonaniu przelewu poinformuj nas o swoim wsparciu - wysyłając maila na adresklub@solideo.pl. Tylko, gdy będziemy dysponować danymi kontaktowymi do Państwa, będą mogli Państwo korzystać z wszystkich przywilejów klubowiczów.




**Po co nam wsparcie finansowe?**




Organizacja dużych wydarzeń, a takimi niewątpliwie są projekty Soli Deo, wiąże się z wysokimi kosztami: kolorowe plakaty, ulotki, duże banery, opłaty za dojazd i nocleg gości&nbsp;- to wszystko kosztuje.


Im większymi funduszami dysponujemy tym jesteśmy w stanie zorganizować ciekawsze wydarzenia, możemy szerzej je zareklamować i dotrzeć z przesłaniem do większej grupy studentów.


Naszym głównym źródłem pozyskiwania środków są pieniądze otrzymywane od samorządów studenckich, jak i pieniądze przekazywane przez Państwo w postaci 1% podatku. Niestety, te środki są dla nas ciągle niewystarczające. Nie stać nas np. na druk kolorowych ulotek, czy płacenie honorariów dla gości, co w stoi sprzeczności z profesjonalnym wizerunkiem, jaki staramy się budować.


Nie stać &nbsp;też nas na realizację nowych pomysłów mogących podnieść jakość naszego działania: zakup profesjonalnej kamery wideo i dyktafonu, wdrożenie serwisu smsowego (1 sms miesięcznie o najważniejszych wydarzeniach do zainteresowanych odbiorców).


Co więcej, uzależnienie od kaprysów samorządów studenckich, które mogą nam nie przyznać pieniędzy gdy np. projekt wyda im się zbyt religijny, a także od 1% podatku, z którego wpływy podlegają wielkim wahaniom, bardzo niekorzystnie wpływa na naszą działalność. Trudno jest nam planować budżet.


Nowe źródło przychodów pozwoli nam budować własną niezależność i stabilność finansową.




**Czy to ma sens i jest możliwe?**




Akcja Ratujmy Radio Józef w ciągu dwóch miesięcy zebrała deklaracje na ponad 80 000 zł wpłat miesięcznie. Portal Fronda.pl generuje od darczyńców 20 000 zł. przychodów miesięcznie.


Wierzymy, że i my dzięki Państwa wsparciu moglibyśmy osiągnąć dodatkowe przychody w wysokości 3000 zł miesięcznie, które pozwoliłyby nam na pełną realizację naszych planów.


Soli Deo jest dużą społecznością. Wśród nas jest już&nbsp;ponad 1000 absolwentów-byłych członków. Sympatyzuje z nami też bardzo dużo osób dorosłych, które do Soli Deo nigdy nie należało.&nbsp;Nie muszą się Państwo obawiać, że byliby jedynymi Klubowiczami i cała akcja&nbsp;się nie powiedzie.




**Co Ja będę &nbsp;miał z tego?**

<ul>
<li>możliwość założenia konta w domenie @klub.solideo.pl</li>
<li>poczucie dobrze wydanych pieniędzy</li>
<li>poczucie, że nie jestem obojętny na procesy zachodzące na świecie i przynajmniej w drobny sposób im się przeciwstawiam</li>
<li>coroczne sprawozdania merytoryczne z działalności Soli Deo, które będziemy przesyłać każdej osobie, która wstąpi do Klubu</li>
<li>coroczne sprawozdania finansowe przedstawiające to, na co przeznaczyliśmy pieniądze</li>
<li>możliwość wpływania na program naszego działania i podejmowane wydatki. Zobowiązujemy się wysłuchiwać i brać pod uwagę wszystkie uwagi, jakie będą kierować do nas nasi Klubowicze. Specjalnie dla was uruchamiamy adresklub@solideo.pl
</li>
<li>wymienienie wszystkich darczyńców (chyba, że ktoś będzie chciał &nbsp;zachować anonimowość) na stronie Soli Deo</li>
</ul>

**Soli Deo to unikatowa szansa promowania wartości katolickich na wielką skalę i w mądry sposób. Nie zwlekaj! Już dziś pomóż nam to robić i dołącz do Klubu Sympatyków Soli Deo!**


** **


Dla tych, którzy zdecydowali się dołączyć do Klubu Sympatyków dopiero w tym momencie przypominamy jak tego dokonać.


Ustaw dowolny stałej wysokości comiesięczny przelew na rzecz Stowarzyszenia i poinformuj nas o tym pod adresem&nbsp;klub@solideo.pl





Dane do przelewu:


* **Akademickie Stowarzyszenie Katolickie Soli Deo
** **ul. Corazziego 7, 00-087 Warszawa
** **PKO Bank Polski
** **Nr rachunku: 14 1020 1013 0000 0702 0109 8508*




Prosimy o wpłaty tytułem "Klub Sympatyków Soli Deo" z podaniem imienia i nazwiska wpłacającej osoby.


<!--{{json:{"created_date":"2010-03-01 07:53:14","publish_down":"0000-00-00 00:00:00","id":"74"}}}-->
