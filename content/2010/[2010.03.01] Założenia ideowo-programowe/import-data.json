{"content":"\n# Za\u0142o\u017cenia Ideowo-Programowe\nASK Soli Deo\r\n\n[Za\u0142o\u017cenia ASK SOLI DEO (dokument Word)](..\/sd\/docs\/zalozenia_ideowo-programowe_2007.11.20.doc) \n[2007.12.20]\n\r\n\n\r\n\n\u00a0\n\r\n\nMy, studenci, tworzymy Akademickie Stowarzyszenie Katolickie \u201eSoli Deo\u201d, kt\u00f3re jako niezale\u017cna organizacja ma w\u0142\u0105czy\u0107 si\u0119 w budowanie cywilizacji mi\u0142o\u015bci. Chcemy kszta\u0142towa\u0107 indywidualne i spo\u0142eczne postawy swoje i ca\u0142ego \u015brodowiska akademickiego oraz przygotowa\u0107 si\u0119 do odpowiedzialnego uczestnictwa w \u017cyciu rodzinnym, zawodowym i&nbsp;publicznym, opieraj\u0105c si\u0119 na zasadach moralno\u015bci chrze\u015bcija\u0144skiej i katolickiej nauki spo\u0142ecznej. Nazw\u0105 naszego Stowarzyszenia s\u0105 s\u0142owa \u201eSoli Deo\u201d \u2013 \u201eSamemu Bogu\u201d. Jest to zawo\u0142anie naszego Patrona Prymasa Tysi\u0105clecia Kardyna\u0142a Stefana Wyszy\u0144skiego, kt\u00f3re pozwala nam nie zapomina\u0107, \u017ce tylko B\u00f3g jest miar\u0105 wszechrzeczy.\n\r\n\n\u201eOsobiste spotkanie z Chrystusem rozja\u015bnia \u017cycie nowym \u015bwiat\u0142em i wprowadza na w\u0142a\u015bciw\u0105 drog\u0119. Dlatego chcemy, aby Ewangelia by\u0142a wielkim kryterium wyznaczaj\u0105cym wybory i kierunki naszego \u017cycia!\u201d[[1]](..\/sd\/index.php?ms1=mainsite_info&ms2=10&lang=pl#_ftn1) Pod\u0105\u017caj\u0105c za s\u0142owami wielkiego Papie\u017ca Jana Paw\u0142a II pragniemy \u201esta\u0107 si\u0119 nieustraszonymi \u015bwiadkami mi\u0142o\u015bci silniejszej od \u015bmierci i ukazywa\u0107 pi\u0119kno i bogactwo spotkania z Bogiem wszystkim tym, kt\u00f3rzy chc\u0105 Go ujrze\u0107, a szczeg\u00f3lnie najbardziej oddalonym od Niego\u201d&nbsp;[[2]](..\/sd\/index.php?ms1=mainsite_info&ms2=10&lang=pl#_ftn2).\n\r\n\nJeste\u015bmy \u015bwiadomi, i\u017c wielu student\u00f3w - nale\u017c\u0105cych do wsp\u00f3lnot i innych ruch\u00f3w religijnych oraz tych poszukuj\u0105cych swojego miejsca w&nbsp;Ko\u015bciele katolickim - pragnie w \u015brodowisku akademickim odnajdywa\u0107 inne osoby, dla kt\u00f3rych Chrystus jest Mistrzem, Panem i Zbawicielem, a Ko\u015bci\u00f3\u0142 pielgrzymuj\u0105c\u0105 wsp\u00f3lnot\u0105 wiary. Dlatego te\u017c pragniemy, by Soli Deo by\u0142o miejscem spotkania dla takich os\u00f3b, a&nbsp;formacja duchowa Stowarzyszenia by\u0142a zach\u0119t\u0105 do odwa\u017cniejszego p\u00f3j\u015bcia za Chrystusem - jednocze\u015bnie nikogo nie ograniczaj\u0105c na dotychczasowej drodze wiary.\n\r\n\nPodstawowym miejscem naszej dzia\u0142alno\u015bci jest \u015brodowisko akademickie. W\u0142a\u015bnie na uczelniach pragniemy sta\u0107 si\u0119 \u015bwiadkami naszej wiary. Uznajemy, \u017ce szko\u0142y wy\u017csze nie mog\u0105 by\u0107 jedynie miejscem zdobywania wiedzy zawodowej, pozostaj\u0105c oboj\u0119tnym wobec uniwersalnych warto\u015bci moralnych, lecz ich zadaniem jest tak\u017ce s\u0142u\u017cba wychowaniu do odpowiedzialnego, zgodnego z etyk\u0105 katolick\u0105 \u017cycia prywatnego, rodzinnego i spo\u0142ecznego.\n\r\n\nPoprzez organizacj\u0119 konferencji, wyk\u0142ad\u00f3w, spotka\u0144, dyskusji, projekcji film\u00f3w, rekolekcji, wyjazd\u00f3w i innych wydarze\u0144 chcemy ukazywa\u0107 wszystkim studentom ich powo\u0142anie do \u017cycia zgodnego z przykazaniami Ewangelii. Przyrzekamy dawa\u0107 sobie nawzajem i wszystkim wok\u00f3\u0142 dobry przyk\u0142ad kole\u017ce\u0144stwa, pilno\u015bci w nauce, , gorliwo\u015bci w modlitwie, mi\u0142o\u015bci do Ojczyzny, rado\u015bci godnie prze\u017cywanej zabawy i innych cn\u00f3t.\n\r\n\nUznajemy, \u017ce \u017cycie ludzkie, od chwili pocz\u0119cia a\u017c do naturalnej \u015bmierci, posiada nienaruszaln\u0105 warto\u015b\u0107 i niepowtarzaln\u0105 godno\u015b\u0107.&nbsp;Uwa\u017camy jednocze\u015bnie, \u017ce prawo do \u017cycia nie jest tylko kwesti\u0105 \u015bwiatopogl\u0105du ani zasad\u0105 religijn\u0105, ale jest najbardziej podstawowym prawem cz\u0142owieka[[3]](..\/sd\/index.php?ms1=mainsite_info&ms2=10&lang=pl#_ftn3). Du\u017c\u0105 uwag\u0119 po\u015bwi\u0119camy naszemu przygotowaniu do \u017cycia w rodzinie, kt\u00f3rej fundamentem jest ma\u0142\u017ce\u0144stwo, nierozerwalny zwi\u0105zek kobiety i m\u0119\u017cczyzny, podniesiony przez Chrystusa do rangi Sakramentu.\n\r\n\nWierni zawo\u0142aniu \u201ewymagajcie od siebie, cho\u0107by inni od was nie wymagali\u201d[[4]](..\/sd\/index.php?ms1=mainsite_info&ms2=10&lang=pl#_ftn4)staramy si\u0119 odpowiedzialnie podchodzi\u0107 do powierzonych zada\u0144 i dawa\u0107 \u015bwiadectwo poprzez uczciwo\u015b\u0107 i profesjonalizm w dzia\u0142aniu.\n\r\n\n\u017bycie i wszystko, co nas spotyka jest darem od Boga. Chcemy, wi\u0119c si\u0119 z niego cieszy\u0107 i dzieli\u0107 si\u0119 t\u0105 rado\u015bci\u0105 z innymi. \u015awiadomi, jak wa\u017cne dla rozwoju ka\u017cdej m\u0142odej osoby s\u0105 odpoczynek i zabawa, staramy si\u0119 zapewni\u0107 studentom r\u00f3\u017cne formy godnego sp\u0119dzania wolnego czasu.\n\r\n\nWiemy, \u017ce pe\u0142ny rozw\u00f3j osobowy dokonuje si\u0119 poprzez w\u0142a\u015bciwe relacje z drugim cz\u0142owiekiem. Rozumiemy potrzeb\u0119 budowy i sta\u0142ego wzmacniania wi\u0119zi osobowych, tworz\u0105cych wsp\u00f3lnot\u0119 Stowarzyszenia. B\u0119dziemy dba\u0107 o jego dobre imi\u0119 i nie szcz\u0119dzi\u0107 trud\u00f3w w pracy nad jego rozwojem.\n\r\n\nNasze Stowarzyszenie, jak i nas samych, powierzamy opiece Naj\u015bwi\u0119tszej Maryi Panny i naszemu patronowi Kardyna\u0142owi Stefanowi Wyszy\u0144skiemu, prosz\u0105c ich aby\u015bmy nieustannie szukali woli Ojca i wype\u0142niali j\u0105 pod\u0105\u017caj\u0105c za Chrystusem, ku chwale samego Boga.\n\r\n\n\u00a0\n\r\n\n \r\n***\n\r\n\r\n\n[[1]](..\/sd\/index.php?ms1=mainsite_info&ms2=10&lang=pl#_ftnref1) Jana Pawe\u0142 II*, Or\u0119dzie do m\u0142odych ca\u0142ego \u015bwiata z okazji XVII \u015awiatowego Dnia M\u0142odzie\u017cy*,&nbsp;25 lipca 2001 r*.*\n\r\n\r\n\r\n\n[[2]](..\/sd\/index.php?ms1=mainsite_info&ms2=10&lang=pl#_ftnref2) Jana Pawe\u0142 II,&nbsp;*Or\u0119dzie do m\u0142odych ca\u0142ego \u015bwiata z okazji XIX \u015awiatowego Dnia M\u0142odzie\u017cy*, 22 lutego 2004 r.\n\r\n\r\n\r\n\n[[3]](..\/sd\/index.php?ms1=mainsite_info&ms2=10&lang=pl#_ftnref3) por.&nbsp;Jana Paw\u0142a II,&nbsp;*Homilia*, Kalisz, 4 czerwca 1997 r.** **\n\r\n\r\n\r\n\n[[4]](..\/sd\/index.php?ms1=mainsite_info&ms2=10&lang=pl#_ftnref4) Jan Pawe\u0142 II\n\r\n\n\u00a0\n\r\n\n# ZA\u0141O\u017bENIA IDEOWE\r\nAKADEMICKIE STOWARZYSZENIE KATOLICKIE \"Soli Deo\" jest niezale\u017cn\u0105 organizacj\u0105 ideowo-wychowawcz\u0105, zrzeszaj\u0105c\u0105 student\u00f3w, kt\u00f3rym bliska jest chrze\u015bcija\u0144ska tradycja naszego Narodu i kt\u00f3rzy pragn\u0105 w \u017cyciu publicznym kierowa\u0107 si\u0119 zasadami katolickiej nauki spo\u0142ecznej.&nbsp;\n\r\n\nStawiamy sobie za cel kszta\u0142towanie \u015bwiadomych postaw m\u0142odej polskiej inteligencji katolickiej oraz przygotowanie jej do aktywnego uczestnictwa w \u017cyciu gospodarczym, spo\u0142ecznym i politycznym kraju. W swoim dzia\u0142aniu pragniemy pozosta\u0107 w \u0142\u0105czno\u015bci z Ko\u015bcio\u0142em, kt\u00f3rego moralny autorytet zosta\u0142 szczeg\u00f3lnie umocniony s\u0142u\u017cb\u0105 Narodowi w latach komunistycznego zniewolenia.\n\r\n\nNazw\u0105 i jednocze\u015bnie has\u0142em naszego Stowarzyszenia s\u0105 s\u0142owa \"Soli Deo\" - \"Samemu Bogu\" - zawo\u0142anie S\u0142ugi Bo\u017cego Stefana Kardyna\u0142a Wyszy\u0144skiego. W\u0142a\u015bnie Prymasa Tysi\u0105clecia przyjmujemy za swojego patrona i jednocze\u015bnie wz\u00f3r osobowy. Jego nauczanie uwa\u017camy za wci\u0105\u017c aktualne, a On sam pozostaje dla nas wielkim autorytetem, wzorem Pasterza, M\u0119\u017ca Stanu, Patrioty, kt\u00f3ry zawsze pozosta\u0142 wierny Prawdzie i Ojczy\u017anie.\n\r\n\nId\u0105c za przyk\u0142adem naszego Patrona, powierzamy nasze Stowarzyszenie i nas samych Naj\u015bwi\u0119tszej Maryi Pannie, Matce Naszej i Kr\u00f3lowej Polski. \"Zamierzamy przyrzec Matce Boga, \u017ce chcemy strzec w ka\u017cdej duszy polskiej daru \u0142aski, jako \u017ar\u00f3d\u0142a Bo\u017cego \u017cycia.[...] Zamierzamy przyrzec Kr\u00f3lowej Polski, \u017ce chcemy uczyni\u0107 wszystko, co le\u017cy w naszej mocy, aby Polska by\u0142a rzeczywistym Kr\u00f3lestwem Maryi i Jej Syna.\" Powierzaj\u0105c si\u0119 opiece i wstawiennictwu Matki Bo\u017cej Cz\u0119stochowskiej, kultywujemy tradycje M\u0142odzie\u017cy Akademickiej, kt\u00f3ra zawierzy\u0142a si\u0119 Jasnog\u00f3rskiej Pani ju\u017c w 1936 roku.\n\r\n\nPodstaw\u0105 naszych dzia\u0142a\u0144 jest inspiracja p\u0142yn\u0105ca z religii katolickiej, prawda w niej zawarta obowi\u0105zuje nas zar\u00f3wno w \u017cyciu prywatnym, jak i publicznym. Nasza aktywno\u015b\u0107 w \u017cyciu spo\u0142eczno-politycznym opiera si\u0119 mi\u0119dzy innymi na zasadach, wymienionych w katolickiej nauce spo\u0142ecznej, tj.:\n\r\n<ul>\r\n\n\r\n<li>Zasada dobra wsp\u00f3lnego, kt\u00f3re powinno by\u0107 trosk\u0105 zar\u00f3wno struktur pa\u0144stwowych, jak te\u017c i obywateli, zrzeszonych w r\u00f3\u017cnego rodzaju stowarzyszeniach. <\/li>\r\n<li>Zasada solidarno\u015bci, przeciwstawiaj\u0105ca si\u0119 egoizmowi spo\u0142ecznemu i wszelkiemu rozbudzaniu podzia\u0142\u00f3w wewn\u0105trz spo\u0142ecze\u0144stwa. <\/li>\r\n<li>Zasada pomocniczo\u015bci, stanowi\u0105ca o w\u0142a\u015bciwym porz\u0105dku organizacji i wsp\u00f3lnot, gdzie wy\u017csze struktury spo\u0142eczne pomagaj\u0105 w urzeczywistnianiu aspiracji i d\u0105\u017ce\u0144 struktur ni\u017cszych, nie ograniczaj\u0105c ich autonomii. <\/li>\r\n<li>Zasada w\u0142asno\u015bci prywatnej. <\/li>\r\n<li>Zasada wolno\u015bci spo\u0142ecznej i indywidualnej, kt\u00f3r\u0105 widzimy w \u0142\u0105czno\u015bci z trosk\u0105 o dobro wsp\u00f3lne.<\/li>\r\n<\/ul>\r\n\r\n\nWierzymy, i\u017c cz\u0142owiek zosta\u0142 stworzony przez Boga na Jego obraz i podobie\u0144stwo - jest zatem osob\u0105 obdarzon\u0105 przyrodzonymi i niezbywalnymi prawami, takimi, jak:\nprawo do \u017cycia od pocz\u0119cia do naturalnej \u015bmierci, prawo do osobowego rozwoju. Rozw\u00f3j ten mo\u017ce si\u0119 dokonywa\u0107 jedynie w naturalnych wsp\u00f3lnotach, jakimi s\u0105 rodzina i nar\u00f3d.\nRodzina jest miejscem, w kt\u00f3rym cz\u0142owiek nie tylko przychodzi na \u015bwiat, ale tak\u017ce w kt\u00f3rym po raz pierwszy otrzymuje wiar\u0119 i kultur\u0119, w kt\u00f3rym kszta\u0142tuje si\u0119 jego charakter i \u015bwiatopogl\u0105d.\n\r\n\nW dziejach Polski, podczas zabor\u00f3w, okupacji i komunistycznego zniewolenia to w\u0142a\u015bnie rodzina by\u0142a ostatni\u0105 twierdz\u0105, w kt\u00f3rej przechowa\u0142a si\u0119 polsko\u015b\u0107, wiara, tradycja i kultura naszych ojc\u00f3w. Fundamentem rodziny jest ma\u0142\u017ce\u0144stwo, b\u0119d\u0105ce dozgonnym, nierozerwalnym zwi\u0105zkiem m\u0119\u017cczyzny i kobiety, a podniesione przez Chrystusa Pana do rangi Sakramentu.\n\r\n\nRodzin\u0105 rodzin natomiast jest nar\u00f3d, wsp\u00f3lnota umo\u017cliwiaj\u0105ca cz\u0142owiekowi zakorzenienie w historii i kulturze przodk\u00f3w i tw\u00f3rcze korzystanie z tej tradycji. Do osi\u0105gni\u0119cia pe\u0142nej podmiotowo\u015bci, umo\u017cliwiaj\u0105cej realizacj\u0119 swoich cel\u00f3w, nar\u00f3d potrzebuje swego niepodleg\u0142ego pa\u0144stwa, aby sta\u0107 si\u0119 jego tre\u015bci\u0105.\nPragniemy strzec i broni\u0107 suwerenno\u015bci naszego Narodu - zar\u00f3wno politycznej i ekonomicznej, jak i duchowej. Za wci\u0105\u017c aktualne uwa\u017camy s\u0142owa naszego Patrona: \"Bodaj\u017ce wa\u017cniejsza w tej chwili jest w Polsce obrona kultury narodowej, ojczystej, chrze\u015bcija\u0144skiej, ni\u017c jakikolwiek inny program.\" Chcemy, by \u017cycie spo\u0142eczno-polityczne by\u0142o podporz\u0105dkowane moralno\u015bci, zgodnie z normami cywilizacji \u0142aci\u0144skiej.\n\r\n\nJako stowarzyszenie akademickie musimy dba\u0107 o rozw\u00f3j intelektualny naszych cz\u0142onk\u00f3w. B\u0119dziemy poznawa\u0107 nauk\u0119 Ko\u015bcio\u0142a, zawart\u0105 w Jego dokumentach, i nauce doktor\u00f3w Ko\u015bcio\u0142a.\n\r\n\nPragn\u0105c zachowa\u0107 wewn\u0119trzn\u0105 jedno\u015b\u0107 Stowarzyszenia, uwa\u017camy za konieczne oparcie formacji intelektualnej na realistycznej filozofii i teologii \u015bw. Tomasza z Akwinu, jako najpe\u0142niej i najdoskonalej ukazuj\u0105cej prawd\u0119 o Bogu, cz\u0142owieku i \u015bwiecie w ca\u0142ym jego bogactwie i z\u0142o\u017cono\u015bci. \"Jak najgor\u0119cej pragniemy, by z ka\u017cdym dniem wzrasta\u0142a liczba ludzi czerpi\u0105cych z dzie\u0142 Tomasza z Akwinu o\u015bwiat\u0119 i nauk\u0119; dotyczy to nie tylko ksi\u0119\u017cy i ludzi wielkiej nauki...\"\n\r\n\nR\u00f3wnie\u017c ze szczeg\u00f3ln\u0105 trosk\u0105 b\u0119dziemy zajmowa\u0107 si\u0119 formacj\u0105 religijn\u0105 naszych cz\u0142onk\u00f3w, daj\u0105c\u0105 szans\u0119 na otrzymanie \u0142ask koniecznych w pracy nad sob\u0105 oraz dla dobra innych, wykorzystuj\u0105c sprawdzone w tradycji Ko\u015bcio\u0142a Katolickiego \u015brodki i drogi. \"Per Mariam\" - Soli Deo.\n\r\n\nBywaj\u0105 tajemnice, kt\u00f3re interpretuj\u0105 si\u0119 na dnie ludzkiego sumienia. Patrz\u0105c na Maryj\u0119, zawsze widz\u0119 na Jej ramionach Dzieci\u0119 Bo\u017ce. Dlatego dzia\u0142am - \"Per Mariam\", bo wiem, \u017ce wszystko staje si\u0119 przez Chrystusa, na kt\u00f3rego Ona wskazuje. Do\u015bwiadczenie mnie nauczy\u0142o, \u017ce tylko na tej drodze, przy pomocy Dziewicy Wspomo\u017cycielki i Pani Jasnog\u00f3rskiej, mo\u017cna czego\u015b dokona\u0107 w Polsce. Oczywi\u015bcie, mocami Bo\u017cymi !\"\n\r\n\n# ZA\u0141O\u017bENIA PROGRAMOWE\r\n\u015awiadomi istniej\u0105cych zagro\u017ce\u0144 wyp\u0142ywaj\u0105cych z materializmu, ateizmu, braku poszanowania dla prawdy, tzw. neutralno\u015bci \u015bwiatopogl\u0105dowej, oboj\u0119tno\u015bci religijnej i zagubienia moralnego, czujemy spoczywaj\u0105c\u0105 na nas odpowiedzialno\u015b\u0107 za wolno\u015b\u0107 i niezale\u017cno\u015b\u0107 naszej Ojczyzny. B\u0119dziemy wi\u0119c na podstawie za\u0142o\u017ce\u0144 ideowych ASK \"Soli Deo\" realizowa\u0107 nast\u0119puj\u0105ce postulaty:\n\n<ol>\n\r\n<li>**Propagowanie postaci i nauczania Stefana Kardyna\u0142a Wyszy\u0144skiego.**\nPragniemy poznawa\u0107 i zg\u0142\u0119bia\u0107 nauczanie naszego Patrona poprzez programy szkole\u0144, spotka\u0144, wyk\u0142ad\u00f3w, seminari\u00f3w, konkurs\u00f3w wiedzy o Jego \u017cyciu i nauczaniu oraz osobiste studiowanie pism i dokument\u00f3w Prymasa Tysi\u0105clecia, a tak\u017ce szerzy\u0107 Jego nauczanie i propagowa\u0107 Jego posta\u0107 w r\u00f3\u017cnych \u015brodowiskach, w szczeg\u00f3lno\u015bci akademickim i szkolnym.\n\n<\/li>\r\n<li>**Formacja religijna.**\n\u015awiadomi tego, i\u017c ka\u017cdy katolik potrzebuje nieustannej, systematycznej formacji religijnej, ugruntowuj\u0105cej i pog\u0142\u0119biaj\u0105cej jego wiar\u0119 oraz prowadz\u0105cej ku duchowemu i osobowemu rozwojowi i wzrostowi zobowi\u0105zujemy si\u0119 zapewni\u0107 wszystkim cz\u0142onkom Stowarzyszenia mo\u017cliwo\u015b\u0107 uczestniczenia w formacji religijnej opieraj\u0105c si\u0119 na duchowo\u015bci i nauczaniu Prymasa Tysi\u0105clecia. B\u0119dziemy to czyni\u0107 przez rekolekcje, spotkania, dni skupienia i inne dost\u0119pne \u015brodki takiej formacji.\n\n<\/li>\r\n<li>**Formacja intelektualna.**\n\"Spo\u0142ecze\u0144stwo, kt\u00f3re chce si\u0119 odrodzi\u0107, musi mie\u0107 m\u00f3zg katolicki, nie tylko dla wiedzy teologicznej, ale dla wszystkich ga\u0142\u0119zi wiedzy.\" Pragniemy pog\u0142\u0119bia\u0107 nasz\u0105 wiedz\u0119 przez rzetelny stosunek do naszych studi\u00f3w oraz organizacj\u0119 wyk\u0142ad\u00f3w, seminari\u00f3w, sesji naukowych, poszerzaj\u0105cych i ugruntowuj\u0105cych nasz\u0105 wiedz\u0119 z dziedziny filozofii realistycznej i teologii, historii Ko\u015bcio\u0142a, historii Polski oraz wa\u017cnych problem\u00f3w \u017cycia kulturalnego, spo\u0142ecznego, politycznego i gospodarczego.\n\n<\/li>\r\n<li>**Przygotowanie do \u017cycia w rodzinie.**\nWobec zagro\u017ce\u0144, jakie mo\u017ce obecnie napotka\u0107 polska rodzina, pragniemy solidnie przygotowa\u0107 si\u0119 do przysz\u0142ych r\u00f3l \u017con i m\u0119\u017c\u00f3w, matek i ojc\u00f3w. B\u0119dziemy organizowa\u0107 spotkania oraz kursy, kt\u00f3re pomog\u0105 nam przygotowa\u0107 si\u0119 do odpowiedzialnego \u017cycia w rodzinie.\nB\u0119dziemy te\u017c przeciwstawia\u0107 si\u0119 najwi\u0119kszemu z\u0142u, jakie zagra\u017ca rodzinie, a kt\u00f3rym jest zabijanie dzieci nienarodzonych, a coraz cz\u0119\u015bciej r\u00f3wnie\u017c eutanazja.\n\n<\/li>\r\n<li>**Uczestnictwo w \u017cyciu spo\u0142ecznym i politycznym.**\nB\u0119dziemy jednoznacznie zajmowa\u0107 stanowisko w aktualnych kwestiach spo\u0142ecznych, religijnych, politycznych, aby w ten spos\u00f3b broni\u0107 praw religii, Ko\u015bcio\u0142a Katolickiego oraz s\u0142u\u017cy\u0107 dobru naszej Ojczyzny, suwerenno\u015bci i integralno\u015bci Pa\u0144stwa Polskiego.\n\n<\/li>\r\n<li>**Wsp\u00f3\u0142praca z innymi organizacjami.**\nPrzy zachowaniu pe\u0142nej niezale\u017cno\u015bci ASK \"Soli Deo\" b\u0119dzie wsp\u00f3\u0142pracowa\u0107 z innymi organizacjami i stowarzyszeniami, je\u015bli dzia\u0142ania takie b\u0119d\u0105 sprzyja\u0107 realizacji zada\u0144, cel\u00f3w i za\u0142o\u017ce\u0144 ideowo - programowych Stowarzyszenia. B\u0119dziemy d\u0105\u017cy\u0107 do odbudowy struktur, \u0142\u0105cz\u0105cych katolickie organizacje akademickie.\n\n<\/li>\r\n<li>**Uczestnictwo w \u017cyciu uczelni.**\nJako \u017ce miejscem dzia\u0142alno\u015bci ASK \"Soli Deo\" s\u0105 przede wszystkim uczelnie wy\u017csze, b\u0119dziemy aktywnie w\u0142\u0105cza\u0107 si\u0119 w \u017cycie naszych uczelni poprzez udzia\u0142 w organizacji \u017cycia studenckiego, uczestnictwo w wyborach i samorz\u0105dach studenckich.<\/li>\r\n<\/ol>\r\n\r\n\r\n","source":"jos","title":"Za\u0142o\u017cenia ideowo-programowe","publish_down":"0000-00-00 00:00:00","created":"2010-03-01 08:01:09","id":"78","original_introtext":"<h2>Za\u0142o\u017cenia Ideowo-Programowe<br \/>ASK Soli Deo<\/h2>\r\n<p><a href=\"..\/sd\/docs\/zalozenia_ideowo-programowe_2007.11.20.doc\">Za\u0142o\u017cenia ASK SOLI DEO (dokument Word)<\/a> <br \/>[2007.12.20]<\/p>\r\n<br \/>\r\n<p>\u00a0<\/p>\r\n<p>My, studenci, tworzymy Akademickie Stowarzyszenie Katolickie \u201eSoli Deo\u201d, kt\u00f3re jako niezale\u017cna organizacja ma w\u0142\u0105czy\u0107 si\u0119 w budowanie cywilizacji mi\u0142o\u015bci. Chcemy kszta\u0142towa\u0107 indywidualne i spo\u0142eczne postawy swoje i ca\u0142ego \u015brodowiska akademickiego oraz przygotowa\u0107 si\u0119 do odpowiedzialnego uczestnictwa w \u017cyciu rodzinnym, zawodowym i&nbsp;publicznym, opieraj\u0105c si\u0119 na zasadach moralno\u015bci chrze\u015bcija\u0144skiej i katolickiej nauki spo\u0142ecznej. Nazw\u0105 naszego Stowarzyszenia s\u0105 s\u0142owa \u201eSoli Deo\u201d \u2013 \u201eSamemu Bogu\u201d. Jest to zawo\u0142anie naszego Patrona Prymasa Tysi\u0105clecia Kardyna\u0142a Stefana Wyszy\u0144skiego, kt\u00f3re pozwala nam nie zapomina\u0107, \u017ce tylko B\u00f3g jest miar\u0105 wszechrzeczy.<\/p>\r\n<p>\u201eOsobiste spotkanie z Chrystusem rozja\u015bnia \u017cycie nowym \u015bwiat\u0142em i wprowadza na w\u0142a\u015bciw\u0105 drog\u0119. Dlatego chcemy, aby Ewangelia by\u0142a wielkim kryterium wyznaczaj\u0105cym wybory i kierunki naszego \u017cycia!\u201d<a href=\"..\/sd\/index.php?ms1=mainsite_info&amp;ms2=10&amp;lang=pl#_ftn1\">[1]<\/a> Pod\u0105\u017caj\u0105c za s\u0142owami wielkiego Papie\u017ca Jana Paw\u0142a II pragniemy \u201esta\u0107 si\u0119 nieustraszonymi \u015bwiadkami mi\u0142o\u015bci silniejszej od \u015bmierci i ukazywa\u0107 pi\u0119kno i bogactwo spotkania z Bogiem wszystkim tym, kt\u00f3rzy chc\u0105 Go ujrze\u0107, a szczeg\u00f3lnie najbardziej oddalonym od Niego\u201d&nbsp;<a href=\"..\/sd\/index.php?ms1=mainsite_info&amp;ms2=10&amp;lang=pl#_ftn2\">[2]<\/a>.<\/p>\r\n<p>Jeste\u015bmy \u015bwiadomi, i\u017c wielu student\u00f3w - nale\u017c\u0105cych do wsp\u00f3lnot i innych ruch\u00f3w religijnych oraz tych poszukuj\u0105cych swojego miejsca w&nbsp;Ko\u015bciele katolickim - pragnie w \u015brodowisku akademickim odnajdywa\u0107 inne osoby, dla kt\u00f3rych Chrystus jest Mistrzem, Panem i Zbawicielem, a Ko\u015bci\u00f3\u0142 pielgrzymuj\u0105c\u0105 wsp\u00f3lnot\u0105 wiary. Dlatego te\u017c pragniemy, by Soli Deo by\u0142o miejscem spotkania dla takich os\u00f3b, a&nbsp;formacja duchowa Stowarzyszenia by\u0142a zach\u0119t\u0105 do odwa\u017cniejszego p\u00f3j\u015bcia za Chrystusem - jednocze\u015bnie nikogo nie ograniczaj\u0105c na dotychczasowej drodze wiary.<\/p>\r\n<p>Podstawowym miejscem naszej dzia\u0142alno\u015bci jest \u015brodowisko akademickie. W\u0142a\u015bnie na uczelniach pragniemy sta\u0107 si\u0119 \u015bwiadkami naszej wiary. Uznajemy, \u017ce szko\u0142y wy\u017csze nie mog\u0105 by\u0107 jedynie miejscem zdobywania wiedzy zawodowej, pozostaj\u0105c oboj\u0119tnym wobec uniwersalnych warto\u015bci moralnych, lecz ich zadaniem jest tak\u017ce s\u0142u\u017cba wychowaniu do odpowiedzialnego, zgodnego z etyk\u0105 katolick\u0105 \u017cycia prywatnego, rodzinnego i spo\u0142ecznego.<\/p>\r\n<p>Poprzez organizacj\u0119 konferencji, wyk\u0142ad\u00f3w, spotka\u0144, dyskusji, projekcji film\u00f3w, rekolekcji, wyjazd\u00f3w i innych wydarze\u0144 chcemy ukazywa\u0107 wszystkim studentom ich powo\u0142anie do \u017cycia zgodnego z przykazaniami Ewangelii. Przyrzekamy dawa\u0107 sobie nawzajem i wszystkim wok\u00f3\u0142 dobry przyk\u0142ad kole\u017ce\u0144stwa, pilno\u015bci w nauce, , gorliwo\u015bci w modlitwie, mi\u0142o\u015bci do Ojczyzny, rado\u015bci godnie prze\u017cywanej zabawy i innych cn\u00f3t.<\/p>\r\n<p>Uznajemy, \u017ce \u017cycie ludzkie, od chwili pocz\u0119cia a\u017c do naturalnej \u015bmierci, posiada nienaruszaln\u0105 warto\u015b\u0107 i niepowtarzaln\u0105 godno\u015b\u0107.&nbsp;Uwa\u017camy jednocze\u015bnie, \u017ce prawo do \u017cycia nie jest tylko kwesti\u0105 \u015bwiatopogl\u0105du ani zasad\u0105 religijn\u0105, ale jest najbardziej podstawowym prawem cz\u0142owieka<a href=\"..\/sd\/index.php?ms1=mainsite_info&amp;ms2=10&amp;lang=pl#_ftn3\">[3]<\/a>. Du\u017c\u0105 uwag\u0119 po\u015bwi\u0119camy naszemu przygotowaniu do \u017cycia w rodzinie, kt\u00f3rej fundamentem jest ma\u0142\u017ce\u0144stwo, nierozerwalny zwi\u0105zek kobiety i m\u0119\u017cczyzny, podniesiony przez Chrystusa do rangi Sakramentu.<\/p>\r\n<p>Wierni zawo\u0142aniu \u201ewymagajcie od siebie, cho\u0107by inni od was nie wymagali\u201d<a href=\"..\/sd\/index.php?ms1=mainsite_info&amp;ms2=10&amp;lang=pl#_ftn4\">[4]<\/a>staramy si\u0119 odpowiedzialnie podchodzi\u0107 do powierzonych zada\u0144 i dawa\u0107 \u015bwiadectwo poprzez uczciwo\u015b\u0107 i profesjonalizm w dzia\u0142aniu.<\/p>\r\n<p>\u017bycie i wszystko, co nas spotyka jest darem od Boga. Chcemy, wi\u0119c si\u0119 z niego cieszy\u0107 i dzieli\u0107 si\u0119 t\u0105 rado\u015bci\u0105 z innymi. \u015awiadomi, jak wa\u017cne dla rozwoju ka\u017cdej m\u0142odej osoby s\u0105 odpoczynek i zabawa, staramy si\u0119 zapewni\u0107 studentom r\u00f3\u017cne formy godnego sp\u0119dzania wolnego czasu.<\/p>\r\n<p>Wiemy, \u017ce pe\u0142ny rozw\u00f3j osobowy dokonuje si\u0119 poprzez w\u0142a\u015bciwe relacje z drugim cz\u0142owiekiem. Rozumiemy potrzeb\u0119 budowy i sta\u0142ego wzmacniania wi\u0119zi osobowych, tworz\u0105cych wsp\u00f3lnot\u0119 Stowarzyszenia. B\u0119dziemy dba\u0107 o jego dobre imi\u0119 i nie szcz\u0119dzi\u0107 trud\u00f3w w pracy nad jego rozwojem.<\/p>\r\n<p>Nasze Stowarzyszenie, jak i nas samych, powierzamy opiece Naj\u015bwi\u0119tszej Maryi Panny i naszemu patronowi Kardyna\u0142owi Stefanowi Wyszy\u0144skiemu, prosz\u0105c ich aby\u015bmy nieustannie szukali woli Ojca i wype\u0142niali j\u0105 pod\u0105\u017caj\u0105c za Chrystusem, ku chwale samego Boga.<\/p>\r\n<p>\u00a0<\/p>\r\n<br \/> \r\n<hr \/>\r\n<div>\r\n<p><a href=\"..\/sd\/index.php?ms1=mainsite_info&amp;ms2=10&amp;lang=pl#_ftnref1\">[1]<\/a> Jana Pawe\u0142 II<em>, Or\u0119dzie do m\u0142odych ca\u0142ego \u015bwiata z okazji XVII \u015awiatowego Dnia M\u0142odzie\u017cy<\/em>,&nbsp;25 lipca 2001 r<em>.<\/em><\/p>\r\n<\/div>\r\n<div>\r\n<p><a href=\"..\/sd\/index.php?ms1=mainsite_info&amp;ms2=10&amp;lang=pl#_ftnref2\">[2]<\/a> Jana Pawe\u0142 II,&nbsp;<em>Or\u0119dzie do m\u0142odych ca\u0142ego \u015bwiata z okazji XIX \u015awiatowego Dnia M\u0142odzie\u017cy<\/em>, 22 lutego 2004 r.<\/p>\r\n<\/div>\r\n<div>\r\n<p><a href=\"..\/sd\/index.php?ms1=mainsite_info&amp;ms2=10&amp;lang=pl#_ftnref3\">[3]<\/a> por.&nbsp;Jana Paw\u0142a II,&nbsp;<em>Homilia<\/em>, Kalisz, 4 czerwca 1997 r.<strong> <\/strong><\/p>\r\n<\/div>\r\n<div>\r\n<p><a href=\"..\/sd\/index.php?ms1=mainsite_info&amp;ms2=10&amp;lang=pl#_ftnref4\">[4]<\/a> Jan Pawe\u0142 II<\/p>\r\n<p>\u00a0<\/p>\r\n<h3>ZA\u0141O\u017bENIA IDEOWE<\/h3>\r\nAKADEMICKIE STOWARZYSZENIE KATOLICKIE \"Soli Deo\" jest niezale\u017cn\u0105 organizacj\u0105 ideowo-wychowawcz\u0105, zrzeszaj\u0105c\u0105 student\u00f3w, kt\u00f3rym bliska jest chrze\u015bcija\u0144ska tradycja naszego Narodu i kt\u00f3rzy pragn\u0105 w \u017cyciu publicznym kierowa\u0107 si\u0119 zasadami katolickiej nauki spo\u0142ecznej.&nbsp;<br \/>\r\n<p>Stawiamy sobie za cel kszta\u0142towanie \u015bwiadomych postaw m\u0142odej polskiej inteligencji katolickiej oraz przygotowanie jej do aktywnego uczestnictwa w \u017cyciu gospodarczym, spo\u0142ecznym i politycznym kraju. W swoim dzia\u0142aniu pragniemy pozosta\u0107 w \u0142\u0105czno\u015bci z Ko\u015bcio\u0142em, kt\u00f3rego moralny autorytet zosta\u0142 szczeg\u00f3lnie umocniony s\u0142u\u017cb\u0105 Narodowi w latach komunistycznego zniewolenia.<\/p>\r\n<p>Nazw\u0105 i jednocze\u015bnie has\u0142em naszego Stowarzyszenia s\u0105 s\u0142owa \"Soli Deo\" - \"Samemu Bogu\" - zawo\u0142anie S\u0142ugi Bo\u017cego Stefana Kardyna\u0142a Wyszy\u0144skiego. W\u0142a\u015bnie Prymasa Tysi\u0105clecia przyjmujemy za swojego patrona i jednocze\u015bnie wz\u00f3r osobowy. Jego nauczanie uwa\u017camy za wci\u0105\u017c aktualne, a On sam pozostaje dla nas wielkim autorytetem, wzorem Pasterza, M\u0119\u017ca Stanu, Patrioty, kt\u00f3ry zawsze pozosta\u0142 wierny Prawdzie i Ojczy\u017anie.<\/p>\r\n<p>Id\u0105c za przyk\u0142adem naszego Patrona, powierzamy nasze Stowarzyszenie i nas samych Naj\u015bwi\u0119tszej Maryi Pannie, Matce Naszej i Kr\u00f3lowej Polski. \"Zamierzamy przyrzec Matce Boga, \u017ce chcemy strzec w ka\u017cdej duszy polskiej daru \u0142aski, jako \u017ar\u00f3d\u0142a Bo\u017cego \u017cycia.[...] Zamierzamy przyrzec Kr\u00f3lowej Polski, \u017ce chcemy uczyni\u0107 wszystko, co le\u017cy w naszej mocy, aby Polska by\u0142a rzeczywistym Kr\u00f3lestwem Maryi i Jej Syna.\" Powierzaj\u0105c si\u0119 opiece i wstawiennictwu Matki Bo\u017cej Cz\u0119stochowskiej, kultywujemy tradycje M\u0142odzie\u017cy Akademickiej, kt\u00f3ra zawierzy\u0142a si\u0119 Jasnog\u00f3rskiej Pani ju\u017c w 1936 roku.<\/p>\r\n<p>Podstaw\u0105 naszych dzia\u0142a\u0144 jest inspiracja p\u0142yn\u0105ca z religii katolickiej, prawda w niej zawarta obowi\u0105zuje nas zar\u00f3wno w \u017cyciu prywatnym, jak i publicznym. Nasza aktywno\u015b\u0107 w \u017cyciu spo\u0142eczno-politycznym opiera si\u0119 mi\u0119dzy innymi na zasadach, wymienionych w katolickiej nauce spo\u0142ecznej, tj.:<\/p>\r\n<ul>\r\n<br \/>\r\n<li>Zasada dobra wsp\u00f3lnego, kt\u00f3re powinno by\u0107 trosk\u0105 zar\u00f3wno struktur pa\u0144stwowych, jak te\u017c i obywateli, zrzeszonych w r\u00f3\u017cnego rodzaju stowarzyszeniach. <\/li>\r\n<li>Zasada solidarno\u015bci, przeciwstawiaj\u0105ca si\u0119 egoizmowi spo\u0142ecznemu i wszelkiemu rozbudzaniu podzia\u0142\u00f3w wewn\u0105trz spo\u0142ecze\u0144stwa. <\/li>\r\n<li>Zasada pomocniczo\u015bci, stanowi\u0105ca o w\u0142a\u015bciwym porz\u0105dku organizacji i wsp\u00f3lnot, gdzie wy\u017csze struktury spo\u0142eczne pomagaj\u0105 w urzeczywistnianiu aspiracji i d\u0105\u017ce\u0144 struktur ni\u017cszych, nie ograniczaj\u0105c ich autonomii. <\/li>\r\n<li>Zasada w\u0142asno\u015bci prywatnej. <\/li>\r\n<li>Zasada wolno\u015bci spo\u0142ecznej i indywidualnej, kt\u00f3r\u0105 widzimy w \u0142\u0105czno\u015bci z trosk\u0105 o dobro wsp\u00f3lne.<\/li>\r\n<\/ul>\r\n<br \/><br \/>\r\n<p>Wierzymy, i\u017c cz\u0142owiek zosta\u0142 stworzony przez Boga na Jego obraz i podobie\u0144stwo - jest zatem osob\u0105 obdarzon\u0105 przyrodzonymi i niezbywalnymi prawami, takimi, jak:<br \/>prawo do \u017cycia od pocz\u0119cia do naturalnej \u015bmierci, prawo do osobowego rozwoju. Rozw\u00f3j ten mo\u017ce si\u0119 dokonywa\u0107 jedynie w naturalnych wsp\u00f3lnotach, jakimi s\u0105 rodzina i nar\u00f3d.<br \/>Rodzina jest miejscem, w kt\u00f3rym cz\u0142owiek nie tylko przychodzi na \u015bwiat, ale tak\u017ce w kt\u00f3rym po raz pierwszy otrzymuje wiar\u0119 i kultur\u0119, w kt\u00f3rym kszta\u0142tuje si\u0119 jego charakter i \u015bwiatopogl\u0105d.<\/p>\r\n<p>W dziejach Polski, podczas zabor\u00f3w, okupacji i komunistycznego zniewolenia to w\u0142a\u015bnie rodzina by\u0142a ostatni\u0105 twierdz\u0105, w kt\u00f3rej przechowa\u0142a si\u0119 polsko\u015b\u0107, wiara, tradycja i kultura naszych ojc\u00f3w. Fundamentem rodziny jest ma\u0142\u017ce\u0144stwo, b\u0119d\u0105ce dozgonnym, nierozerwalnym zwi\u0105zkiem m\u0119\u017cczyzny i kobiety, a podniesione przez Chrystusa Pana do rangi Sakramentu.<\/p>\r\n<p>Rodzin\u0105 rodzin natomiast jest nar\u00f3d, wsp\u00f3lnota umo\u017cliwiaj\u0105ca cz\u0142owiekowi zakorzenienie w historii i kulturze przodk\u00f3w i tw\u00f3rcze korzystanie z tej tradycji. Do osi\u0105gni\u0119cia pe\u0142nej podmiotowo\u015bci, umo\u017cliwiaj\u0105cej realizacj\u0119 swoich cel\u00f3w, nar\u00f3d potrzebuje swego niepodleg\u0142ego pa\u0144stwa, aby sta\u0107 si\u0119 jego tre\u015bci\u0105.<br \/>Pragniemy strzec i broni\u0107 suwerenno\u015bci naszego Narodu - zar\u00f3wno politycznej i ekonomicznej, jak i duchowej. Za wci\u0105\u017c aktualne uwa\u017camy s\u0142owa naszego Patrona: \"Bodaj\u017ce wa\u017cniejsza w tej chwili jest w Polsce obrona kultury narodowej, ojczystej, chrze\u015bcija\u0144skiej, ni\u017c jakikolwiek inny program.\" Chcemy, by \u017cycie spo\u0142eczno-polityczne by\u0142o podporz\u0105dkowane moralno\u015bci, zgodnie z normami cywilizacji \u0142aci\u0144skiej.<\/p>\r\n<p>Jako stowarzyszenie akademickie musimy dba\u0107 o rozw\u00f3j intelektualny naszych cz\u0142onk\u00f3w. B\u0119dziemy poznawa\u0107 nauk\u0119 Ko\u015bcio\u0142a, zawart\u0105 w Jego dokumentach, i nauce doktor\u00f3w Ko\u015bcio\u0142a.<\/p>\r\n<p>Pragn\u0105c zachowa\u0107 wewn\u0119trzn\u0105 jedno\u015b\u0107 Stowarzyszenia, uwa\u017camy za konieczne oparcie formacji intelektualnej na realistycznej filozofii i teologii \u015bw. Tomasza z Akwinu, jako najpe\u0142niej i najdoskonalej ukazuj\u0105cej prawd\u0119 o Bogu, cz\u0142owieku i \u015bwiecie w ca\u0142ym jego bogactwie i z\u0142o\u017cono\u015bci. \"Jak najgor\u0119cej pragniemy, by z ka\u017cdym dniem wzrasta\u0142a liczba ludzi czerpi\u0105cych z dzie\u0142 Tomasza z Akwinu o\u015bwiat\u0119 i nauk\u0119; dotyczy to nie tylko ksi\u0119\u017cy i ludzi wielkiej nauki...\"<\/p>\r\n<p>R\u00f3wnie\u017c ze szczeg\u00f3ln\u0105 trosk\u0105 b\u0119dziemy zajmowa\u0107 si\u0119 formacj\u0105 religijn\u0105 naszych cz\u0142onk\u00f3w, daj\u0105c\u0105 szans\u0119 na otrzymanie \u0142ask koniecznych w pracy nad sob\u0105 oraz dla dobra innych, wykorzystuj\u0105c sprawdzone w tradycji Ko\u015bcio\u0142a Katolickiego \u015brodki i drogi. \"Per Mariam\" - Soli Deo.<\/p>\r\n<p>Bywaj\u0105 tajemnice, kt\u00f3re interpretuj\u0105 si\u0119 na dnie ludzkiego sumienia. Patrz\u0105c na Maryj\u0119, zawsze widz\u0119 na Jej ramionach Dzieci\u0119 Bo\u017ce. Dlatego dzia\u0142am - \"Per Mariam\", bo wiem, \u017ce wszystko staje si\u0119 przez Chrystusa, na kt\u00f3rego Ona wskazuje. Do\u015bwiadczenie mnie nauczy\u0142o, \u017ce tylko na tej drodze, przy pomocy Dziewicy Wspomo\u017cycielki i Pani Jasnog\u00f3rskiej, mo\u017cna czego\u015b dokona\u0107 w Polsce. Oczywi\u015bcie, mocami Bo\u017cymi !\"<\/p>\r\n<h3>ZA\u0141O\u017bENIA PROGRAMOWE<\/h3>\r\n\u015awiadomi istniej\u0105cych zagro\u017ce\u0144 wyp\u0142ywaj\u0105cych z materializmu, ateizmu, braku poszanowania dla prawdy, tzw. neutralno\u015bci \u015bwiatopogl\u0105dowej, oboj\u0119tno\u015bci religijnej i zagubienia moralnego, czujemy spoczywaj\u0105c\u0105 na nas odpowiedzialno\u015b\u0107 za wolno\u015b\u0107 i niezale\u017cno\u015b\u0107 naszej Ojczyzny. B\u0119dziemy wi\u0119c na podstawie za\u0142o\u017ce\u0144 ideowych ASK \"Soli Deo\" realizowa\u0107 nast\u0119puj\u0105ce postulaty:<br \/><br \/><ol type=\"I\"><br \/>\r\n<li><strong>Propagowanie postaci i nauczania Stefana Kardyna\u0142a Wyszy\u0144skiego.<\/strong><br \/>Pragniemy poznawa\u0107 i zg\u0142\u0119bia\u0107 nauczanie naszego Patrona poprzez programy szkole\u0144, spotka\u0144, wyk\u0142ad\u00f3w, seminari\u00f3w, konkurs\u00f3w wiedzy o Jego \u017cyciu i nauczaniu oraz osobiste studiowanie pism i dokument\u00f3w Prymasa Tysi\u0105clecia, a tak\u017ce szerzy\u0107 Jego nauczanie i propagowa\u0107 Jego posta\u0107 w r\u00f3\u017cnych \u015brodowiskach, w szczeg\u00f3lno\u015bci akademickim i szkolnym.<br \/><br \/><\/li>\r\n<li><strong>Formacja religijna.<\/strong><br \/>\u015awiadomi tego, i\u017c ka\u017cdy katolik potrzebuje nieustannej, systematycznej formacji religijnej, ugruntowuj\u0105cej i pog\u0142\u0119biaj\u0105cej jego wiar\u0119 oraz prowadz\u0105cej ku duchowemu i osobowemu rozwojowi i wzrostowi zobowi\u0105zujemy si\u0119 zapewni\u0107 wszystkim cz\u0142onkom Stowarzyszenia mo\u017cliwo\u015b\u0107 uczestniczenia w formacji religijnej opieraj\u0105c si\u0119 na duchowo\u015bci i nauczaniu Prymasa Tysi\u0105clecia. B\u0119dziemy to czyni\u0107 przez rekolekcje, spotkania, dni skupienia i inne dost\u0119pne \u015brodki takiej formacji.<br \/><br \/><\/li>\r\n<li><strong>Formacja intelektualna.<\/strong><br \/>\"Spo\u0142ecze\u0144stwo, kt\u00f3re chce si\u0119 odrodzi\u0107, musi mie\u0107 m\u00f3zg katolicki, nie tylko dla wiedzy teologicznej, ale dla wszystkich ga\u0142\u0119zi wiedzy.\" Pragniemy pog\u0142\u0119bia\u0107 nasz\u0105 wiedz\u0119 przez rzetelny stosunek do naszych studi\u00f3w oraz organizacj\u0119 wyk\u0142ad\u00f3w, seminari\u00f3w, sesji naukowych, poszerzaj\u0105cych i ugruntowuj\u0105cych nasz\u0105 wiedz\u0119 z dziedziny filozofii realistycznej i teologii, historii Ko\u015bcio\u0142a, historii Polski oraz wa\u017cnych problem\u00f3w \u017cycia kulturalnego, spo\u0142ecznego, politycznego i gospodarczego.<br \/><br \/><\/li>\r\n<li><strong>Przygotowanie do \u017cycia w rodzinie.<\/strong><br \/>Wobec zagro\u017ce\u0144, jakie mo\u017ce obecnie napotka\u0107 polska rodzina, pragniemy solidnie przygotowa\u0107 si\u0119 do przysz\u0142ych r\u00f3l \u017con i m\u0119\u017c\u00f3w, matek i ojc\u00f3w. B\u0119dziemy organizowa\u0107 spotkania oraz kursy, kt\u00f3re pomog\u0105 nam przygotowa\u0107 si\u0119 do odpowiedzialnego \u017cycia w rodzinie.<br \/>B\u0119dziemy te\u017c przeciwstawia\u0107 si\u0119 najwi\u0119kszemu z\u0142u, jakie zagra\u017ca rodzinie, a kt\u00f3rym jest zabijanie dzieci nienarodzonych, a coraz cz\u0119\u015bciej r\u00f3wnie\u017c eutanazja.<br \/><br \/><\/li>\r\n<li><strong>Uczestnictwo w \u017cyciu spo\u0142ecznym i politycznym.<\/strong><br \/>B\u0119dziemy jednoznacznie zajmowa\u0107 stanowisko w aktualnych kwestiach spo\u0142ecznych, religijnych, politycznych, aby w ten spos\u00f3b broni\u0107 praw religii, Ko\u015bcio\u0142a Katolickiego oraz s\u0142u\u017cy\u0107 dobru naszej Ojczyzny, suwerenno\u015bci i integralno\u015bci Pa\u0144stwa Polskiego.<br \/><br \/><\/li>\r\n<li><strong>Wsp\u00f3\u0142praca z innymi organizacjami.<\/strong><br \/>Przy zachowaniu pe\u0142nej niezale\u017cno\u015bci ASK \"Soli Deo\" b\u0119dzie wsp\u00f3\u0142pracowa\u0107 z innymi organizacjami i stowarzyszeniami, je\u015bli dzia\u0142ania takie b\u0119d\u0105 sprzyja\u0107 realizacji zada\u0144, cel\u00f3w i za\u0142o\u017ce\u0144 ideowo - programowych Stowarzyszenia. B\u0119dziemy d\u0105\u017cy\u0107 do odbudowy struktur, \u0142\u0105cz\u0105cych katolickie organizacje akademickie.<br \/><br \/><\/li>\r\n<li><strong>Uczestnictwo w \u017cyciu uczelni.<\/strong><br \/>Jako \u017ce miejscem dzia\u0142alno\u015bci ASK \"Soli Deo\" s\u0105 przede wszystkim uczelnie wy\u017csze, b\u0119dziemy aktywnie w\u0142\u0105cza\u0107 si\u0119 w \u017cycie naszych uczelni poprzez udzia\u0142 w organizacji \u017cycia studenckiego, uczestnictwo w wyborach i samorz\u0105dach studenckich.<\/li>\r\n<\/ol>\r\n<div><\/div>\r\n<\/div>\r\n<div><\/div>","original_fulltext":""}