---
time: '2018-04-30 00:00'
title: 1% podatku na Akademickie Stowarzyszenie Katolickie Soli Deo
coverPhoto:
  alt: 1% podatku na Akademickie Stowarzyszenie Katolickie Soli Deo
  path: jeden.jpg
---
**Akademickie Stowarzyszenie Katolickie Soli Deo** to organizacja zrzeszająca ludzi z pasją, którzy pragną dzielić się z innymi studentami mądrością i radością płynącymi z Ewangelii. Jesteśmy jedyną organizacją w Warszawie, a być może i w Polsce, która na tak dużą skalę promuje wartości katolickie w środowisku akademickim. Prezentowanie tych wartości, a także nasz osobisty rozwój duchowy są celem Stowarzyszenia. Soli Deo nie jest klasyczną wspólnotą ani duszpasterstwem, tylko organizacją studencką o profilu katolickim.

Jednak jak każdy potrzebujemy środków na naszą działalność. Nie mamy sponsorów, a jako organizacja pożytku publicznego utrzymujemy się przede wszystkim z 1% podatku. 

Dlatego właśnie prosimy o wsparcie. Gwarantujemy, że odwdzięczymy się kolejnymi wartościowymi spotkaniami z wyjątkowymi gośćmi i dalej będziemy promować wyznawane przez Was wartości na naszych uczelniach. 

Przy wypełnianiu formularza PIT, w części "Informacje uzupełniające" można podać swoje dane kontaktowe (np. adres e-mai) do czego serdecznie zachęcamy. Można również określić szczegółowy cel, na który chcą Państwo przekazać swój 1%.

**Nasz nr KRS: 0000145611** 

Z góry dziękujemy – nie zmarnujemy ani złotówki.