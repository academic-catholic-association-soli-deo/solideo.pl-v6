---
time: '2018.04.26 19:00'
title: 'Wyzwolona czy zniewolona? - Boska, ja!'
coverPhoto:
  alt: 'Wyzwolona czy zniewolona? - Boska, ja!'
  path: boska.jpg
---
Akademickie Stowarzyszenie Katolickie Soli Deo zaprasza na cykl konferencji przeznaczonych wyłącznie dla kobiet - Boska,
ja!

Wyzwolona czy zniewolona? Czy Kościół naprawdę wymaga od kobiety tylko pełnego posłuszeństwa wobec męża i zajęcie się
rodzeniem dzieci czy może był pierwszą instytucją, która dała jej pełnie praw? Czy współcześnie kobieta jest tak mocno
dyskryminowana na każdym kroku, a może sama odbiera sobie godność? Jak odnaleźć się we współczesnej filozofii życia,
gdzie masz być perfekcyjna w każdym aspekcie przy dobie trwającej 24 godziny? Czy w obliczu zniekształconego wizerunku
feministek można walczyć o swoją kobiecość? Zapraszamy Was na spotkanie, gdzie porozmawiamy o tym co oznacza bycie
kobietą w obecnej rzeczywistości. Z jakimi problemami musi się zmierzyć. Wspólnie zastanowimy się o tym jak obecnie
wygląda rola kobiet i jak traktuje ją kościół. 

Spotkanie poprowadzi Ewa Sztreker, młoda jurystka studiująca na UKSW, pełna optymizmu i energii do działania.
Zafascynowana „nowym feminizmem” prezentowanym w nauczaniu Jana Pawła II oraz Edyty Stein. Twórczyni takich inicjatyw
jak: Modna Katoliczka, Skrzydlaty Sandał. Główny koordynator wydarzeń w Chrześcijańskich Singlach. Na swoim koncie ma
zorganizowanych kilkadziesiąt wydarzeń, z prestiżowymi prelegentami. Razem z bratem i tatą tworzy projekt skierowany do
chrześcijańskich przedsiębiorców “Wiara w Biznesie”. W wolnym czasie uwielbia pisać, oglądać seriale oraz filmy
prawnicze. Marzy o przeprowadzce na Podlasie.

Data: 26 kwietnia
Godzina: 19:00
Sala 144 Gmach Główny Politechnika Warszawska


Wydarzenie na Facebooku(https://www.facebook.com/events/189488488501627/)<br />


** Wstęp bezpłatny, Brak rezerwacji miejsc **