---
time: '2018-03-23'
title: Dziury w sercu czekoladą nie załatasz - o emocjonalnym jedzeniu
coverPhoto:
  alt: Plakat konferencji Marty Pawłowskiej
  path: plakat-marta-pawlowska.jpg
---
Relacja człowieka z jedzeniem jest najtrudniejszą w relacją w życiu. Nieuporządkowanie w jedzeniu znajduje lustrzane odbicie w naszych relacjach z pracą, rodziną, pieniędzmi czy pasjami. Jak jemy - lub jak nie jemy - tak siebie traktujemy, tak żyjemy, tak kochamy, tak pracujemy. Pisał o tym już św. Ignacy de Loyola, nauczają jezuici w rekolekcjach ignacjańskich. Współcześnie zajadamy czekoladą i makaronem emocje, stresy, samotność i brak sensu życia. Bo nie każdego dnia musi się zdarzyć coś miłego, ale co dzień możemy zjeść coś smacznego. To jak, karmisz ciało czy zatykasz duszę? Refleksje o wolności w jedzeniu szczególnie zasadne w czasie Wielkiego Postu.

Akademickie Stowarzyszenie Katolickie Soli Deo zaprasza na spotkanie z panią Martą Pawłowską, które odbędzie się 23 marca o godz. 19:00 w sali B w Auditorium Maximum na Uniwersytecie Warszawskim. 

Marta Pawłowska to pierwszy chrześcijański diet coach akredytowany w Izbie Coachingu. Specjalizuje się w zdrowym żywieniu rodziny, zaburzeniach jedzenia i innych współczesnych zachowaniach kompulsywnych. Jest autorką wielu kampanii prozdrowotnych, społecznych i edukacyjnych i członek Stowarzyszenia Psychologów Chrześcijańskich.

Więcej informacji na temat naszego gościa można znaleźć tutaj: [www.korzenieskrzydla.pl](http://www.korzenieskrzydla.pl/)

Link do wydarzenia na facebooku: [facebook.com/events/217634498787691](https://web.facebook.com/events/217634498787691/)

Serdecznie zapraszamy!