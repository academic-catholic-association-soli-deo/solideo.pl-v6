---
time: 2019.04.13 8:00
title: ChFM
coverPhoto:
  alt: Chrześcijańskie Forum Młodych
  path: ChFM.jpg
---
Akademickie Stowarzyszenie Katolickie Soli Deo ma zaszczyt zaprosić na IV Chrześcijańskie Forum Młodych, które odbędzie się 13 kwietnia A.D. 2019  w Budynku Samorządu Studentów na Kampusie Głównym Uniwersytetu Warszawskiego!

Wydarzenie adresowane jest do studentów oraz maturzystów z całej Polski.

Celem Chrześcijańskiego Forum Młodych jest poszerzanie horyzontów intelektualnych oraz umiejętności miękkich przydatnych w życiu codziennym, w biznesie, karierze, pracy naukowej i w aktywnym uczestnictwu w życiu Kościoła. 
Podczas całodniowego cyklu konferencji uczestnicy mają okazję spotkać się ze znanymi osobistościami życia publicznego, przedsiębiorcami i ekspertami biznesu, z wybitnymi przedstawicielami nauki oraz z wyjątkowymi duchownymi. 
Myślą przewodnią tegorocznej edycji Chrześcijańskiego Forum Młodych jest “Etyka - czy to się opłaca?”. Tematy wykładów będą dotyczyły różnych zagadnień związanych z etyką, a zwłaszcza z etyką w życiu codziennym. 

Naszymi prelegentami będą: ksiądz Michał Kwitliński, kapelan Szkoły "Strumienie", pan Szymon Wąsik, programista Google Polska, pani Dominika Figurska, aktorka i dziennikarka, oraz pan Paweł Zuchniewicz, dziennikarz i autor wielu książek o świętym Janie Pawle II.

Po części wykładowej przewidziany jest poczęstunek dla uczestników.

OBOWIĄZUJĄ ZAPISY

Link do formularza zapisów: https://goo.gl/forms/S8g6FEzFekFsSdjH3

PAMIĘTAJ! Uczestnictwo w Chrześcijańskim Forum Młodych jest BEZPŁATNE!

W razie jakichkolwiek pytań lub wątpliwości prosimy kontaktować się za pomocą e-maila: chfm@solideo.pl
