---
time: 2019.05.23 19.00
title: Rola żołnierza polskiego na misjach poza granicami państwa
coverPhoto:
  alt: Rola żołnierza polskiego na misjach poza granicami państwa
  path: 4.jpg
---
Akademickie Stowarzyszenie Katolickie Soli Deo ma zaszczyt zaprosić na cykl konferencji pt. Droga Wojownika, który odbędzie się w maju na Politechnice Warszawskiej. Projekt ten przeznaczony jest dla mężczyzn pragnących odkryć na nowo swoją rolę w rodzinie i społeczeństwie. Odkryć na nowo rolę syna, brata, ojca, męża, chrześcijanina i obywatela. Celem konferencji jest dostarczenie wielu wartościowych i wzmacniających treści, tak by każdy mężczyzna (wojownik) wytrwale i z radością podążał swą drogą ku prawdzie i miłości.

Jednymi z tegorocznych gości będą weterani wojenni ze Stowarzyszenia Rannych i Poszkodowanych w Misjach poza Granicami Kraju z prezesem stowarzyszenia Markiem Rzodkiewiczem na czele. Stowarzyszenie Rannych i Poszkodowanych w Misjach Poza Granicami Kraju powstało w 2008 roku z inicjatywy własnej żołnierzy w służbie czynnej oraz rezerwy, którzy służyli w misjach zagranicznych, zostali ranni, poszkodowani, lub których problemy wynikają bezpośrednio z faktu pełnienia służby poza granicami państwa. Żołnierze opowiedzą nam o swoich doświadczeniach z misji pokojowych, a także z aspektem wiary i duchowości z tym związanym. Zapraszamy wszystkich mężczyzn zainteresowanych wysłuchaniem dobrego słowa.

W maju 2019 r. na Politechnice Warszawskiej zagości 5 prelegentów:
•	płk Bartłomiej Bernaś – „Służba rodzinie służbą Ojczyźnie”, 20 maja, godz. 19:00
•	ks. Piotr Pawlukiewicz, 21 maja, godz. 19:00
•	Michał Chorosiński, 22 maja, godz. 19:00
•	weterani wojenni, 23 maja, godz. 19:00
•	Maciej Jabłoński – „Powołani do świętości”, 27 maja, 19:00