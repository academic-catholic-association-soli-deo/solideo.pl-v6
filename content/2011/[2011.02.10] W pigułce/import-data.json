{"content":"\nWizyt\u00f3wk\u0105 naszego stowarzyszenia s\u0105 **du\u017ce projekty**, promuj\u0105ce warto\u015bci katolickie na uniwersytetach, na kt\u00f3re sk\u0142adaj\u0105 si\u0119 konferencje, warsztaty i inne akcje towarzysz\u0105ce. Regularnie przyci\u0105gamy setki, a czasami wr\u0119cz tysi\u0105ce odbiorc\u00f3w.\n\r\n\n\u00a0\n\r\n![mocniej](images\/stories\/2011\/mocniej.jpg)\n\r\n\n\u00a0\n\r\n\nW\u015br\u00f3d naszych sta\u0142ych projekt\u00f3w s\u0105: jesienne **Laboratorium Mi\u0142o\u015bci** na UW i wiosenna **Sympatia, Mi\u0142o\u015b\u0107, Ma\u0142\u017ce\u0144stwo **na SGH i SGGW, dotykaj\u0105ce relacji damsko-m\u0119skich. Cyklicznie organizujemy tak\u017ce **Dni Kultury Chrze\u015bcija\u0144skiej** na SGH, akcj\u0119 zapis\u00f3w do banku dawc\u00f3w szpiku na UKSW **Oddaj z ko\u015bci gar\u015b\u0107 mi\u0142o\u015bci** i akcj\u0119 honorowego oddawania krwi **krwinka PW**. Regularnie pojawiaj\u0105 si\u0119 tak\u017ce **konferencje bioetyczne** na WUM-ie.\n\r\n\n\u00a0\n\r\n![pikara](images\/stories\/2011\/pikara.jpg)\n\r\n\n\u00a0\n\r\n\nCo semestr pojawiaj\u0105 si\u0119 jednak spontaniczne projekty anga\u017cuj\u0105ce nasz zapa\u0142 i uwag\u0119. W latach 2008-2010 \u017cyli\u015bmy projektem **Poruszy\u0107 Niebo i Ziemi\u0119**, kt\u00f3ry kompleksowo dotyka\u0142 r\u00f3\u017cnorodnych zagadnie\u0144: od b\u0142\u0119dnych postaw katolik\u00f3w we wsp\u00f3\u0142czesnym \u015bwiecie po zagadnienia bioetyczne i historie znanych ludzi \u017cyj\u0105cych warto\u015bciami. Oto i **zdj\u0119cia** z lat \n![http:\/\/www.facebook.com\/album.php?id=162729407022&aid=264000](http:\/\/www.facebook.com\/album.php?id=162729407022&aid=264000)[2008-09 ](http:\/\/www.facebook.com\/album.php?id=162729407022&aid=264000)i [2010](http:\/\/www.facebook.com\/album.php?id=162729407022&aid=163202).\n\r\n\n\u00a0\n\r\n![stuhr](images\/stories\/osoby\/stuhr.jpg)\n\r\n\n\u00a0\n\r\n\nW semestrze zimowym 2010 roku zorganizowali\u015bmy **Uniwersytet Etyczny** \u2013 cykl pi\u0119ciu konferencji o etyce w zawodzie mi\u0119dzy innymi prawnika, polityka i dziennikarza.\n\r\n\n\u00a0\n\r\n![kedzior](images\/stories\/2011\/kedzior.jpg)\n\r\n\nkonferencja o etyce w biznesie, grudzie\u0144 2010\n\r\n\n\u00a0\n\r\n\nPod koniec stycznia 2011 razem z portalem Przeznaczeni.pl zainaugurowali\u015bmy akcj\u0119 **Wierno\u015b\u0107 kotku!**, uruchamiaj\u0105c stron\u0119 internetow\u0105 [ochkarol3.pl](http:\/\/WWW.OCHKAROl3.pl) i fanpage [Wierno\u015b\u0107 jest sexy](http:\/\/www.facebook.com\/wiernosc).\n\r\n\n\u00a0\n\r\n![plus](images\/stories\/2011\/plus.jpg)\n\r\n\naudycja w Radiu Plus, razem z ambasadorem naszej akcji - Krzysztofem Ziemcem!\n\r\n\n\u00a0\n\r\n\nPoza tym organizujemy **szereg pojedynczych dora\u017anych spotka\u0144**, chocia\u017cby seri\u0119 spotka\u0144 z Wojciechem Cejrowskim.\n\r\n\n\u00a0\n\r\n![cejros](images\/stories\/2011\/cejros.jpg)\n\r\n\n\u00a0\n\r\n\nOrganizujemy si\u0119 w **grupy projektowe**, wyznaczamy **koordynatora** i sami tworzymy nasze pomys\u0142y, promuj\u0105c **oddolne inicjatywy**, ucz\u0105c si\u0119 wzajemnie odpowiedzialno\u015bci i konsekwencji. \u201eS\u0142owa ucz\u0105, przyk\u0142ady poci\u0105gaj\u0105\u201d \u2013 trzymaj\u0105c si\u0119 tej \u0142aci\u0144skiej sentencji zapraszamy Was do [galerii zdj\u0119\u0107](http:\/\/www.facebook.com\/SoliDeo1989?v=photos&ref=ts) na naszej facebookowej stronie, kt\u00f3ra najlepiej przybli\u017cy Wam nasz\u0105 aktywno\u015b\u0107 projektow\u0105, i nie tylko!\n\r\n\n\u00a0\n\r\n\nWa\u017cnym elementem naszej aktywno\u015bci jest **formacja**. W ka\u017cdym miesi\u0105cu organizujemy **og\u00f3lnosolideow\u0105 Msz\u0119 \u015bwi\u0119t\u0105** w podziemiach ko\u015bcio\u0142a \u015bw. Anny **wraz z konferencj\u0105**, kt\u00f3r\u0105 wyg\u0142asza dla nas ks. Micha\u0142 Muszy\u0144ski. W tym samym miesi\u0105cu organizujemy tak\u017ce pi\u0119knie aran\u017cowan\u0105 **adoracj\u0119** Naj\u015bwi\u0119tszego Sakramentu w kaplicy Matki Bo\u017cej Loreta\u0144skiej ko\u015bcio\u0142a \u015bw. Anny. W mi\u0119dzyczasie staramy si\u0119 organizowa\u0107 tak\u017ce **spotkania z duszpasterzami** poszczeg\u00f3lnych k\u00f3\u0142 terenowych. Dbamy o bogactwo korzystania z formacji w Soli Deo, maj\u0105c \u015bwiadomo\u015b\u0107, \u017ce bez paliwa duchowego aktywno\u015b\u0107 projektowa staje si\u0119 \u201es\u0142om\u0105\u201d.\n\r\n\n\u00a0\n\r\n![muszyn](images\/stories\/osoby\/muszyn.jpg)\n\r\n\nks. Micha\u0142 Muszy\u0144ski z ko\u015bcio\u0142a \u015bw. Anny, nasz opiekun do sierpnia 2012r.\n\r\n\n\u00a0\n\r\n\n\u00a0\n\r\n![images\/stories\/xprzemek bw small.jpg](images\/stories\/xprzemek bw small.jpg)&nbsp;\nks. Przemys\u0142aw Jan \u0106wiek z ko\u015bcio\u0142a \u015bw. Anny, nasz opiekun!\n\n\r\n\n\u00a0\n\r\n\nOd lat organizujemy cykliczne **stacjonarne rekolekcje wielkopostne i adwentowe** na naszych ko\u0142ach terenowych, a tak\u017ce analogiczne **rekolekcje wyjazdowe** w podwarszawskich miejscowo\u015bciach.\n\r\n\n\u00a0\n\r\n![popowo](images\/stories\/2011\/popowo.jpg)\n\r\n\nrekolekcje wielkopostne w Popowie, marzec 2010\n\r\n\n\u00a0\n\r\n\nTradycj\u0105 jest wsp\u00f3lny **op\u0142atek wigilijny**. Rokrocznie organizujemy wyjazdy do **Taize**, na **\u015awiatowe Dni M\u0142odzie\u017cy** i na **Lednic\u0119**. S\u0105 tak\u017ce spontaniczne inicjatywy jak cho\u0107by wyjazd na spotkanie z Benedyktem XVI w 2006 roku, tworzenie **miejsc pami\u0119ci i modlitwy** po \u015bmierci papie\u017ca Jana Paw\u0142a II i po katastrofie smole\u0144skiej.\n\r\n\n\u00a0\n\r\n![stary buw](images\/stories\/2011\/stary buw.jpg)\n\r\n\nStudencka Stefa Pami\u0119ci utworzona na Kampusie UW po katastrofie smole\u0144skiej\n\r\n\n\u00a0\n\r\n\nNie brakuje sta\u0142ych okazji do **integracji**. Za organizacj\u0119 cyklicznych **imprez i bali** odpowiada Sekcja Rozrywkowa.&nbsp; Cz\u0119sto s\u0105 one cz\u0119\u015bci\u0105 naszych wyjazd\u00f3w. W\u0142a\u015bnie, wyjazdy. Tradycj\u0105 jest **maj\u00f3wka** i **Sylwester** w g\u00f3rach! Pod koniec lata organizowany jest **ob\u00f3z zerowy** dla przysz\u0142ych student\u00f3w, tak\u017ce w g\u00f3rach. Opr\u00f3cz tego spontanicznie odbywaj\u0105 si\u0119 wyjazdy w okresie wakacyjnym i ferii zimowych. Zdj\u0119cia z tych wydarze\u0144 znajdziecie [tu](http:\/\/www.facebook.com\/album.php?aid=264099&id=162729407022)!\n\r\n\n\u00a0\n\r\n![kar](images\/stories\/2011\/kar.jpg)\n\r\n\nSylwester 2010 w Zakopanem\n\r\n\n\u00a0\n\r\n\nWa\u017cn\u0105 kwesti\u0105 dla naszego stowarzyszenia jest tak\u017ce **wolontariat**, kt\u00f3rym zajmuje si\u0119 specjalnie powo\u0142ana w tym celu Sekcja.&nbsp; Organizujemy kursy pierwszej pomocy.\n\r\n\nOsoby ze zdolno\u015bciami muzycznymi mog\u0105 rozwija\u0107 si\u0119 i realizowa\u0107 w naszym **zespole muzycznym** \u201eLumen\u201d. Pr\u00f3by odbywaj\u0105 si\u0119 raz w tygodniu na Politechnice Warszawskiej. Zesp\u00f3\u0142 zrzesza zar\u00f3wno g\u0142osy, jak i instrumenty, b\u0119d\u0105c nieod\u0142\u0105cznym elementem naszych spotka\u0144 formacyjnych.\n\r\n\nPrzez kilka lat mieli\u015bmy swoj\u0105 dru\u017cyn\u0119 siatkarsk\u0105, w ubieg\u0142ym roku reaktywowa\u0142a si\u0119 **dru\u017cyna pi\u0142karska**. I to z jakim skutkiem! W maju 2010 roku triumfowali\u015bmy w turnieju warszawskich organizacji katolickich, chwil\u0119 p\u00f3\u017aniej zaj\u0119li\u015bmy drugie miejsce w turnieju z okazji Narodowego Dnia \u017bycia. Gdy tylko pogoda na to pozwala, organizujemy si\u0119 i gramy.\n\r\n\n\u00a0\n\r\n![pila](images\/stories\/2011\/pila.jpg)\n\r\n\n\u00a0\n\r\n\nJeste\u015bmy otwarci na wsp\u00f3\u0142prac\u0119 z organizacjami z innych kraj\u00f3w i wszelkie nowe pomys\u0142y zwi\u0105zane z tak\u0105 aktywno\u015bci\u0105. Obecnie \u015bci\u015ble wsp\u00f3\u0142pracujemy z mi\u0119dzynarodow\u0105 organizacj\u0105 chrze\u015bcija\u0144sk\u0105 **The Phoenix Institute**. Co roku nasi cz\u0142onkowie bior\u0105 udzia\u0142 w Seminar for The Study of Western Institutions \u2013 letnim obozie kulturotw\u00f3rczym w Stanach.\n\r\n\nInformacje o dawnych projektach mo\u017cna znale\u017a\u0107 na naszej starej stronie internetowej, dost\u0119pnej pod adresem [old.solideo.pl](http:\/\/old.solideo.pl\/).\n","source":"jos","title":"W pigu\u0142ce","publish_down":"0000-00-00 00:00:00","created":"2011-02-10 00:20:42","id":"52","original_introtext":"<p style=\"text-align: justify;\">Wizyt\u00f3wk\u0105 naszego stowarzyszenia s\u0105 <strong>du\u017ce projekty<\/strong>, promuj\u0105ce warto\u015bci katolickie na uniwersytetach, na kt\u00f3re sk\u0142adaj\u0105 si\u0119 konferencje, warsztaty i inne akcje towarzysz\u0105ce. Regularnie przyci\u0105gamy setki, a czasami wr\u0119cz tysi\u0105ce odbiorc\u00f3w.<\/p>\r\n<p style=\"text-align: justify;\">\u00a0<\/p>\r\n<p style=\"text-align: center;\"><img alt=\"mocniej\" width=\"720\" height=\"380\" src=\"images\/stories\/2011\/mocniej.jpg\" \/><\/p>\r\n<p style=\"text-align: justify;\">\u00a0<\/p>\r\n<p style=\"text-align: justify;\">W\u015br\u00f3d naszych sta\u0142ych projekt\u00f3w s\u0105: jesienne <strong>Laboratorium Mi\u0142o\u015bci<\/strong> na UW i wiosenna <strong>Sympatia, Mi\u0142o\u015b\u0107, Ma\u0142\u017ce\u0144stwo <\/strong>na SGH i SGGW, dotykaj\u0105ce relacji damsko-m\u0119skich. Cyklicznie organizujemy tak\u017ce <strong>Dni Kultury Chrze\u015bcija\u0144skiej<\/strong> na SGH, akcj\u0119 zapis\u00f3w do banku dawc\u00f3w szpiku na UKSW <strong>Oddaj z ko\u015bci gar\u015b\u0107 mi\u0142o\u015bci<\/strong> i akcj\u0119 honorowego oddawania krwi <strong>krwinka PW<\/strong>. Regularnie pojawiaj\u0105 si\u0119 tak\u017ce <strong>konferencje bioetyczne<\/strong> na WUM-ie.<\/p>\r\n<p style=\"text-align: justify;\">\u00a0<\/p>\r\n<p style=\"text-align: center;\"><img alt=\"pikara\" width=\"720\" height=\"479\" src=\"images\/stories\/2011\/pikara.jpg\" \/><\/p>\r\n<p style=\"text-align: justify;\">\u00a0<\/p>\r\n<p style=\"text-align: justify;\">Co semestr pojawiaj\u0105 si\u0119 jednak spontaniczne projekty anga\u017cuj\u0105ce nasz zapa\u0142 i uwag\u0119. W latach 2008-2010 \u017cyli\u015bmy projektem <strong>Poruszy\u0107 Niebo i Ziemi\u0119<\/strong>, kt\u00f3ry kompleksowo dotyka\u0142 r\u00f3\u017cnorodnych zagadnie\u0144: od b\u0142\u0119dnych postaw katolik\u00f3w we wsp\u00f3\u0142czesnym \u015bwiecie po zagadnienia bioetyczne i historie znanych ludzi \u017cyj\u0105cych warto\u015bciami. Oto i <strong>zdj\u0119cia<\/strong> z lat <img src=\"http:\/\/www.facebook.com\/album.php?id=162729407022&amp;aid=264000\" \/><a href=\"http:\/\/www.facebook.com\/album.php?id=162729407022&amp;aid=264000\">2008-09 <\/a>i <a href=\"http:\/\/www.facebook.com\/album.php?id=162729407022&amp;aid=163202\">2010<\/a>.<\/p>\r\n<p style=\"text-align: justify;\">\u00a0<\/p>\r\n<p style=\"text-align: center;\"><img alt=\"stuhr\" width=\"719\" height=\"478\" src=\"images\/stories\/osoby\/stuhr.jpg\" \/><\/p>\r\n<p style=\"text-align: justify;\">\u00a0<\/p>\r\n<p style=\"text-align: justify;\">W semestrze zimowym 2010 roku zorganizowali\u015bmy <strong>Uniwersytet Etyczny<\/strong> \u2013 cykl pi\u0119ciu konferencji o etyce w zawodzie mi\u0119dzy innymi prawnika, polityka i dziennikarza.<\/p>\r\n<p style=\"text-align: justify;\">\u00a0<\/p>\r\n<p style=\"text-align: center;\"><img alt=\"kedzior\" width=\"720\" height=\"479\" src=\"images\/stories\/2011\/kedzior.jpg\" \/><\/p>\r\n<p style=\"text-align: center;\"><span style=\"font-size: 10pt;\">konferencja o etyce w biznesie, grudzie\u0144 2010<\/span><\/p>\r\n<p style=\"text-align: center;\">\u00a0<\/p>\r\n<p style=\"text-align: justify;\">Pod koniec stycznia 2011 razem z portalem Przeznaczeni.pl zainaugurowali\u015bmy akcj\u0119 <strong>Wierno\u015b\u0107 kotku!<\/strong>, uruchamiaj\u0105c stron\u0119 internetow\u0105 <a href=\"http:\/\/WWW.OCHKAROl3.pl\">ochkarol3.pl<\/a> i fanpage <a href=\"http:\/\/www.facebook.com\/wiernosc\">Wierno\u015b\u0107 jest sexy<\/a>.<\/p>\r\n<p style=\"text-align: justify;\">\u00a0<\/p>\r\n<p style=\"text-align: center;\"><img alt=\"plus\" width=\"720\" height=\"540\" src=\"images\/stories\/2011\/plus.jpg\" \/><\/p>\r\n<p style=\"text-align: center;\"><span style=\"font-size: 10pt;\">audycja w Radiu Plus, razem z ambasadorem naszej akcji - Krzysztofem Ziemcem!<\/span><\/p>\r\n<p style=\"text-align: justify;\">\u00a0<\/p>\r\n<p style=\"text-align: justify;\">Poza tym organizujemy <strong>szereg pojedynczych dora\u017anych spotka\u0144<\/strong>, chocia\u017cby seri\u0119 spotka\u0144 z Wojciechem Cejrowskim.<\/p>\r\n<p style=\"text-align: justify;\">\u00a0<\/p>\r\n<p style=\"text-align: center;\"><img alt=\"cejros\" width=\"384\" height=\"512\" src=\"images\/stories\/2011\/cejros.jpg\" \/><\/p>\r\n<p style=\"text-align: justify;\">\u00a0<\/p>\r\n<p style=\"text-align: justify;\">Organizujemy si\u0119 w <strong>grupy projektowe<\/strong>, wyznaczamy <strong>koordynatora<\/strong> i sami tworzymy nasze pomys\u0142y, promuj\u0105c <strong>oddolne inicjatywy<\/strong>, ucz\u0105c si\u0119 wzajemnie odpowiedzialno\u015bci i konsekwencji. \u201eS\u0142owa ucz\u0105, przyk\u0142ady poci\u0105gaj\u0105\u201d \u2013 trzymaj\u0105c si\u0119 tej \u0142aci\u0144skiej sentencji zapraszamy Was do <a href=\"http:\/\/www.facebook.com\/SoliDeo1989?v=photos&amp;ref=ts\">galerii zdj\u0119\u0107<\/a> na naszej facebookowej stronie, kt\u00f3ra najlepiej przybli\u017cy Wam nasz\u0105 aktywno\u015b\u0107 projektow\u0105, i nie tylko!<\/p>\r\n<p style=\"text-align: justify;\">\u00a0<\/p>\r\n<p style=\"text-align: justify;\">Wa\u017cnym elementem naszej aktywno\u015bci jest <strong>formacja<\/strong>. W ka\u017cdym miesi\u0105cu organizujemy <strong>og\u00f3lnosolideow\u0105 Msz\u0119 \u015bwi\u0119t\u0105<\/strong> w podziemiach ko\u015bcio\u0142a \u015bw. Anny <strong>wraz z konferencj\u0105<\/strong>, kt\u00f3r\u0105 wyg\u0142asza dla nas ks. Micha\u0142 Muszy\u0144ski. W tym samym miesi\u0105cu organizujemy tak\u017ce pi\u0119knie aran\u017cowan\u0105 <strong>adoracj\u0119<\/strong> Naj\u015bwi\u0119tszego Sakramentu w kaplicy Matki Bo\u017cej Loreta\u0144skiej ko\u015bcio\u0142a \u015bw. Anny. W mi\u0119dzyczasie staramy si\u0119 organizowa\u0107 tak\u017ce <strong>spotkania z duszpasterzami<\/strong> poszczeg\u00f3lnych k\u00f3\u0142 terenowych. Dbamy o bogactwo korzystania z formacji w Soli Deo, maj\u0105c \u015bwiadomo\u015b\u0107, \u017ce bez paliwa duchowego aktywno\u015b\u0107 projektowa staje si\u0119 \u201es\u0142om\u0105\u201d.<\/p>\r\n<p style=\"text-align: justify;\">\u00a0<\/p>\r\n<p style=\"text-align: center;\"><img alt=\"muszyn\" width=\"266\" height=\"400\" src=\"images\/stories\/osoby\/muszyn.jpg\" \/><\/p>\r\n<p style=\"text-align: center;\"><span style=\"font-size: 10pt;\">ks. Micha\u0142 Muszy\u0144ski z ko\u015bcio\u0142a \u015bw. Anny, nasz opiekun do sierpnia 2012r.<\/span><\/p>\r\n<p style=\"text-align: center;\">\u00a0<\/p>\r\n<p style=\"text-align: center;\">\u00a0<\/p>\r\n<p style=\"text-align: center;\"><img src=\"images\/stories\/xprzemek bw small.jpg\" width=\"266\" \/><span style=\"font-size: 10pt;\">&nbsp;<br \/>ks. Przemys\u0142aw Jan \u0106wiek z ko\u015bcio\u0142a \u015bw. Anny, nasz opiekun!<br \/><\/span><\/p>\r\n<p style=\"text-align: center;\">\u00a0<\/p>\r\n<p style=\"text-align: justify;\">Od lat organizujemy cykliczne <strong>stacjonarne rekolekcje wielkopostne i adwentowe<\/strong> na naszych ko\u0142ach terenowych, a tak\u017ce analogiczne <strong>rekolekcje wyjazdowe<\/strong> w podwarszawskich miejscowo\u015bciach.<\/p>\r\n<p style=\"text-align: justify;\">\u00a0<\/p>\r\n<p style=\"text-align: center;\"><img alt=\"popowo\" width=\"720\" height=\"438\" src=\"images\/stories\/2011\/popowo.jpg\" \/><\/p>\r\n<p style=\"text-align: center;\"><span style=\"font-size: 10pt;\">rekolekcje wielkopostne w Popowie, marzec 2010<\/span><\/p>\r\n<p style=\"text-align: center;\">\u00a0<\/p>\r\n<p style=\"text-align: justify;\">Tradycj\u0105 jest wsp\u00f3lny <strong>op\u0142atek wigilijny<\/strong>. Rokrocznie organizujemy wyjazdy do <strong>Taize<\/strong>, na <strong>\u015awiatowe Dni M\u0142odzie\u017cy<\/strong> i na <strong>Lednic\u0119<\/strong>. S\u0105 tak\u017ce spontaniczne inicjatywy jak cho\u0107by wyjazd na spotkanie z Benedyktem XVI w 2006 roku, tworzenie <strong>miejsc pami\u0119ci i modlitwy<\/strong> po \u015bmierci papie\u017ca Jana Paw\u0142a II i po katastrofie smole\u0144skiej.<\/p>\r\n<p style=\"text-align: justify;\">\u00a0<\/p>\r\n<p style=\"text-align: center;\"><img alt=\"stary buw\" width=\"720\" height=\"480\" src=\"images\/stories\/2011\/stary buw.jpg\" \/><\/p>\r\n<p style=\"text-align: center;\"><span style=\"font-size: 10pt;\">Studencka Stefa Pami\u0119ci utworzona na Kampusie UW po katastrofie smole\u0144skiej<\/span><\/p>\r\n<p style=\"text-align: justify;\">\u00a0<\/p>\r\n<p style=\"text-align: justify;\">Nie brakuje sta\u0142ych okazji do <strong>integracji<\/strong>. Za organizacj\u0119 cyklicznych <strong>imprez i bali<\/strong> odpowiada Sekcja Rozrywkowa.&nbsp; Cz\u0119sto s\u0105 one cz\u0119\u015bci\u0105 naszych wyjazd\u00f3w. W\u0142a\u015bnie, wyjazdy. Tradycj\u0105 jest <strong>maj\u00f3wka<\/strong> i <strong>Sylwester<\/strong> w g\u00f3rach! Pod koniec lata organizowany jest <strong>ob\u00f3z zerowy<\/strong> dla przysz\u0142ych student\u00f3w, tak\u017ce w g\u00f3rach. Opr\u00f3cz tego spontanicznie odbywaj\u0105 si\u0119 wyjazdy w okresie wakacyjnym i ferii zimowych. Zdj\u0119cia z tych wydarze\u0144 znajdziecie <a href=\"http:\/\/www.facebook.com\/album.php?aid=264099&amp;id=162729407022\">tu<\/a>!<\/p>\r\n<p style=\"text-align: justify;\">\u00a0<\/p>\r\n<p style=\"text-align: center;\"><img alt=\"kar\" width=\"720\" height=\"251\" src=\"images\/stories\/2011\/kar.jpg\" \/><\/p>\r\n<p style=\"text-align: center;\"><span style=\"font-size: 10pt;\">Sylwester 2010 w Zakopanem<\/span><\/p>\r\n<p style=\"text-align: justify;\">\u00a0<\/p>\r\n<p style=\"text-align: justify;\">Wa\u017cn\u0105 kwesti\u0105 dla naszego stowarzyszenia jest tak\u017ce <strong>wolontariat<\/strong>, kt\u00f3rym zajmuje si\u0119 specjalnie powo\u0142ana w tym celu Sekcja.&nbsp; Organizujemy kursy pierwszej pomocy.<\/p>\r\n<p style=\"text-align: justify;\">Osoby ze zdolno\u015bciami muzycznymi mog\u0105 rozwija\u0107 si\u0119 i realizowa\u0107 w naszym <strong>zespole muzycznym<\/strong> \u201eLumen\u201d. Pr\u00f3by odbywaj\u0105 si\u0119 raz w tygodniu na Politechnice Warszawskiej. Zesp\u00f3\u0142 zrzesza zar\u00f3wno g\u0142osy, jak i instrumenty, b\u0119d\u0105c nieod\u0142\u0105cznym elementem naszych spotka\u0144 formacyjnych.<\/p>\r\n<p style=\"text-align: justify;\">Przez kilka lat mieli\u015bmy swoj\u0105 dru\u017cyn\u0119 siatkarsk\u0105, w ubieg\u0142ym roku reaktywowa\u0142a si\u0119 <strong>dru\u017cyna pi\u0142karska<\/strong>. I to z jakim skutkiem! W maju 2010 roku triumfowali\u015bmy w turnieju warszawskich organizacji katolickich, chwil\u0119 p\u00f3\u017aniej zaj\u0119li\u015bmy drugie miejsce w turnieju z okazji Narodowego Dnia \u017bycia. Gdy tylko pogoda na to pozwala, organizujemy si\u0119 i gramy.<\/p>\r\n<p style=\"text-align: justify;\">\u00a0<\/p>\r\n<p style=\"text-align: center;\"><img alt=\"pila\" width=\"720\" height=\"405\" src=\"images\/stories\/2011\/pila.jpg\" \/><\/p>\r\n<p style=\"text-align: justify;\">\u00a0<\/p>\r\n<p style=\"text-align: justify;\">Jeste\u015bmy otwarci na wsp\u00f3\u0142prac\u0119 z organizacjami z innych kraj\u00f3w i wszelkie nowe pomys\u0142y zwi\u0105zane z tak\u0105 aktywno\u015bci\u0105. Obecnie \u015bci\u015ble wsp\u00f3\u0142pracujemy z mi\u0119dzynarodow\u0105 organizacj\u0105 chrze\u015bcija\u0144sk\u0105 <strong>The Phoenix Institute<\/strong>. Co roku nasi cz\u0142onkowie bior\u0105 udzia\u0142 w Seminar for The Study of Western Institutions \u2013 letnim obozie kulturotw\u00f3rczym w Stanach.<\/p>\r\n<p style=\"text-align: justify;\">Informacje o dawnych projektach mo\u017cna znale\u017a\u0107 na naszej starej stronie internetowej, dost\u0119pnej pod adresem <a href=\"http:\/\/old.solideo.pl\/\">old.solideo.pl<\/a>.<\/p>","original_fulltext":""}