![mocniej](images/stories/2011/mocniej.jpg)

# W pigułce

<time>2011-02-10 00:20:42</time>


Wizytówką naszego stowarzyszenia są **duże projekty**, promujące wartości katolickie na uniwersytetach, na które składają się konferencje, warsztaty i inne akcje towarzyszące. Regularnie przyciągamy setki, a czasami wręcz tysiące odbiorców.


 




 


Wśród naszych stałych projektów są: jesienne **Laboratorium Miłości** na UW i wiosenna **Sympatia, Miłość, Małżeństwo **na SGH i SGGW, dotykające relacji damsko-męskich. Cyklicznie organizujemy także **Dni Kultury Chrześcijańskiej** na SGH, akcję zapisów do banku dawców szpiku na UKSW **Oddaj z kości garść miłości** i akcję honorowego oddawania krwi **krwinka PW**. Regularnie pojawiają się także **konferencje bioetyczne** na WUM-ie.


 

![pikara](images/stories/2011/pikara.jpg)


 


Co semestr pojawiają się jednak spontaniczne projekty angażujące nasz zapał i uwagę. W latach 2008-2010 żyliśmy projektem **Poruszyć Niebo i Ziemię**, który kompleksowo dotykał różnorodnych zagadnień: od błędnych postaw katolików we współczesnym świecie po zagadnienia bioetyczne i historie znanych ludzi żyjących wartościami. Oto i **zdjęcia** z lat 
![http://www.facebook.com/album.php?id=162729407022&aid=264000](http://www.facebook.com/album.php?id=162729407022&aid=264000)[2008-09 ](http://www.facebook.com/album.php?id=162729407022&aid=264000)i [2010](http://www.facebook.com/album.php?id=162729407022&aid=163202).


 

![stuhr](images/stories/osoby/stuhr.jpg)


 


W semestrze zimowym 2010 roku zorganizowaliśmy **Uniwersytet Etyczny** – cykl pięciu konferencji o etyce w zawodzie między innymi prawnika, polityka i dziennikarza.


 

![kedzior](images/stories/2011/kedzior.jpg)


konferencja o etyce w biznesie, grudzień 2010


 


Pod koniec stycznia 2011 razem z portalem Przeznaczeni.pl zainaugurowaliśmy akcję **Wierność kotku!**, uruchamiając stronę internetową [ochkarol3.pl](http://WWW.OCHKAROl3.pl) i fanpage [Wierność jest sexy](http://www.facebook.com/wiernosc).


 

![plus](images/stories/2011/plus.jpg)


audycja w Radiu Plus, razem z ambasadorem naszej akcji - Krzysztofem Ziemcem!


 


Poza tym organizujemy **szereg pojedynczych doraźnych spotkań**, chociażby serię spotkań z Wojciechem Cejrowskim.


 

![cejros](images/stories/2011/cejros.jpg)


 


Organizujemy się w **grupy projektowe**, wyznaczamy **koordynatora** i sami tworzymy nasze pomysły, promując **oddolne inicjatywy**, ucząc się wzajemnie odpowiedzialności i konsekwencji. „Słowa uczą, przykłady pociągają” – trzymając się tej łacińskiej sentencji zapraszamy Was do [galerii zdjęć](http://www.facebook.com/SoliDeo1989?v=photos&ref=ts) na naszej facebookowej stronie, która najlepiej przybliży Wam naszą aktywność projektową, i nie tylko!


 


Ważnym elementem naszej aktywności jest **formacja**. W każdym miesiącu organizujemy **ogólnosolideową Mszę świętą** w podziemiach kościoła św. Anny **wraz z konferencją**, którą wygłasza dla nas ks. Michał Muszyński. W tym samym miesiącu organizujemy także pięknie aranżowaną **adorację** Najświętszego Sakramentu w kaplicy Matki Bożej Loretańskiej kościoła św. Anny. W międzyczasie staramy się organizować także **spotkania z duszpasterzami** poszczególnych kół terenowych. Dbamy o bogactwo korzystania z formacji w Soli Deo, mając świadomość, że bez paliwa duchowego aktywność projektowa staje się „słomą”.


 

![muszyn](images/stories/osoby/muszyn.jpg)


ks. Michał Muszyński z kościoła św. Anny, nasz opiekun do sierpnia 2012r.


 


 

![images/stories/xprzemek bw small.jpg](images/stories/xprzemek bw small.jpg)&nbsp;
ks. Przemysław Jan Ćwiek z kościoła św. Anny, nasz opiekun!



 


Od lat organizujemy cykliczne **stacjonarne rekolekcje wielkopostne i adwentowe** na naszych kołach terenowych, a także analogiczne **rekolekcje wyjazdowe** w podwarszawskich miejscowościach.


 

![popowo](images/stories/2011/popowo.jpg)


rekolekcje wielkopostne w Popowie, marzec 2010


 


Tradycją jest wspólny **opłatek wigilijny**. Rokrocznie organizujemy wyjazdy do **Taize**, na **Światowe Dni Młodzieży** i na **Lednicę**. Są także spontaniczne inicjatywy jak choćby wyjazd na spotkanie z Benedyktem XVI w 2006 roku, tworzenie **miejsc pamięci i modlitwy** po śmierci papieża Jana Pawła II i po katastrofie smoleńskiej.


 

![stary buw](images/stories/2011/stary buw.jpg)


Studencka Stefa Pamięci utworzona na Kampusie UW po katastrofie smoleńskiej


 


Nie brakuje stałych okazji do **integracji**. Za organizację cyklicznych **imprez i bali** odpowiada Sekcja Rozrywkowa.&nbsp; Często są one częścią naszych wyjazdów. Właśnie, wyjazdy. Tradycją jest **majówka** i **Sylwester** w górach! Pod koniec lata organizowany jest **obóz zerowy** dla przyszłych studentów, także w górach. Oprócz tego spontanicznie odbywają się wyjazdy w okresie wakacyjnym i ferii zimowych. Zdjęcia z tych wydarzeń znajdziecie [tu](http://www.facebook.com/album.php?aid=264099&id=162729407022)!


 

![kar](images/stories/2011/kar.jpg)


Sylwester 2010 w Zakopanem


 


Ważną kwestią dla naszego stowarzyszenia jest także **wolontariat**, którym zajmuje się specjalnie powołana w tym celu Sekcja.&nbsp; Organizujemy kursy pierwszej pomocy.


Osoby ze zdolnościami muzycznymi mogą rozwijać się i realizować w naszym **zespole muzycznym** „Lumen”. Próby odbywają się raz w tygodniu na Politechnice Warszawskiej. Zespół zrzesza zarówno głosy, jak i instrumenty, będąc nieodłącznym elementem naszych spotkań formacyjnych.


Przez kilka lat mieliśmy swoją drużynę siatkarską, w ubiegłym roku reaktywowała się **drużyna piłkarska**. I to z jakim skutkiem! W maju 2010 roku triumfowaliśmy w turnieju warszawskich organizacji katolickich, chwilę później zajęliśmy drugie miejsce w turnieju z okazji Narodowego Dnia Życia. Gdy tylko pogoda na to pozwala, organizujemy się i gramy.


 

![pila](images/stories/2011/pila.jpg)


 


Jesteśmy otwarci na współpracę z organizacjami z innych krajów i wszelkie nowe pomysły związane z taką aktywnością. Obecnie ściśle współpracujemy z międzynarodową organizacją chrześcijańską **The Phoenix Institute**. Co roku nasi członkowie biorą udział w Seminar for The Study of Western Institutions – letnim obozie kulturotwórczym w Stanach.


Informacje o dawnych projektach można znaleźć na naszej starej stronie internetowej, dostępnej pod adresem [old.solideo.pl](http://old.solideo.pl/).


<!--{{json:{"created_date":"2011-02-10 00:20:42","publish_down":"0000-00-00 00:00:00","id":"52"}}}-->
