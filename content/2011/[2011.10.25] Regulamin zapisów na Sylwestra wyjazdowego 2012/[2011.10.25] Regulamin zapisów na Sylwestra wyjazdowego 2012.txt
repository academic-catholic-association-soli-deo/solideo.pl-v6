
# Regulamin zapisów na Sylwestra wyjazdowego 2012

<time>2011-10-25 20:23:33</time>


Regulamin dotyczy zapisów na obóz "Sylwester wyjazdowy z Soli Deo 2012"

<ol>
<li>Organizatorem wyjazdu jest Akademickie Stowarzyszenie Katolickie "Soli Deo" z siedzibą w Warszawie, reprezentowane przez: Jana Beliniaka oraz Aleksandra Wiśniewskiego.</li>
<li>Wyjazd przeznaczony jest dla członków ASK "Soli Deo" oraz studentów i młodzieży do 26. roku życia. Organizator nie gwarantuje zapisu na wyjazd osobom niespełniającym powyższych kryteriów.</li>
<li>Zapisy na wyjazd odbywają się drogą elektroniczną. </li>
<li>Przez podanie swoich danych osobowych w formularzu zapisów akceptuje się postanowienia regulaminu zapisów.</li>
<li>Do wpisania na listę uczestników wyjazdu wymagane jest:       
<ul>
<li>wprowadzenie w formularzu zapisów poprawnych danych osobowych,</li>
<li>wpłacenie zadatku w wysokości **100 zł** na konto organizatora.</li>
</ul>
</li>
<li>O kolejności na liście uczestników decyduje kolejność zgłoszeń.</li>
<li>Organizator zastrzega sobie prawo do skreślenia z listy uczestników bez podania przyczyny.</li>
<li>Zadatek zwracany jest tylko w przypadku braku wolnych miejsc lub odwołania imprezy z przyczyn losowych.</li>
<li>Zadatek&nbsp;jest częścią całkowitej opłaty za wyjazd.</li>
<li>Całkowita opłata za wyjazd wynosi **400 zł** dla osób będących w dniu wyjazdu członkami Akademickiego Stowarzyszenia Katolickiego Soli Deo oraz **420 zł** dla pozostałych osób.</li>
<li>Opłata za wyjazd nie zawiera kosztów nieobowiązkowego przejazdu na miejsce wyjazdu. Koszty przejazdu zostaną podane przez organizatora w późniejszym terminie.</li>
<li>Uczestnicy zobowiązani są do uiszczenia całości opłaty za wyjazd do 21 grudnia 2012 r. włącznie. Organizator zastrzega sobie prawo do wydłużenia terminu płatności w uzasadnionych przypadkach.</li>
<li>Opłata za wyjazd (bez zadatku) może być zwrócona tylko w przypadku rezygnacji przed 10 grudnia 2012 r. .</li>
<li>Istnieje możliwość zmiany danych osobowych na prośbę uczestnika (np. zapisanie innej osoby w zastępstwie).</li>
<li>Organizator zastrzega sobie prawo do interpretacji regulaminu.</li>
</ol>

 


<!--{{json:{"created_date":"2011-10-25 20:23:33","publish_down":"0000-00-00 00:00:00","id":"1137"}}}-->
