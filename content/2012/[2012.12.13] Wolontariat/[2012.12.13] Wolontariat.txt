
# Wolontariat

<time>2012-12-13 11:52:24</time>


# Wolontariat dla zakochanych

&nbsp;.... czyli  wolontariat dla par.  Możesz komuś pomóc lub zrobić coś dobrego z ukochaną osobą. Spróbujcie i przekonajcie się, ile niespodziewanych emocji może wnieść do Waszej relacji takie doświadczenie! Sami wiecie, jak dużo w Was pozytywnych uczuć, entuzjazmu, nadprogramowego szczęścia! Można by pół świata tym obdzielić;) Zróbcie razem coś innego niż robicie na co dzień.  No... i zobaczcie czy będzie się wam podobać;)


To też świetna okazja, żeby uczyć się miłości, poznawać  się w różnych sytuacjach, przechodzić razem przez trudności. Rozwój związku gwarantowany.


# Wolontariat dla zabieganych

... też tak masz? Chciałbyś pomóc, ale ach.. ten czas. Starasz się łączyć studia z pracą, mieć przy tym czas na ważne relacje, rozwój zainteresowań, czasem może nawet wpadasz na konferencję Soli Deo (super!).  Pomógłbyś, ale kiedy??? Spokojnie, znaleźliśmy coś dla Ciebie!


PS. Nie ważne jest ile pomagasz, ale ile serca w to wkładasz.


# Wolontariat dla leniwych & nieogarniętych

Uwierz, nie tylko ty masz problem, żeby się ogarnąć:p Zacznij od wolontariatu. Może to rozwiąże Twój problem, a może nie, ale przynajmniej komuś pomożesz;) Zapraszamy też do skorzystania z Apteczki Wolontariusza (już wkrótce), w której znajdziesz m.in. rekolekcje motywacyjno-wzmacnające z udziałem ciekawego gościa, rozwijające warsztaty i ludzi, którzy zawsze pomogą w kryzysie!


# Wolontariat Męska Sprawa

Potrzebne silne mięśnie, umiejętności techniczne, organizacyjne lub inne związane z kierunkiem studiów. Cel:  pomóc w słusznej sprawie.
Wymagana mocna motywacja i konsekwencja.


# Wolontariat „Babę zesłał Bóg"

„Nigdy nie zrozumiem kobiety!" – też to słyszysz? Nie szkodzi. To, że kobiety są skomplikowane to normalne.  Co więcej, to świetnie!
Dzięki temu możesz robić tak wiele rzeczy, czasem nawet jednocześnie. Możesz zrobić coś dobrego, wykorzystując swoją wrodzoną wrażliwość, talenty organizacyjne, bogactwo emocji. Nie potrafisz przestać gadać albo może raczej się nie odzywasz? Jesteś nieśmiała, a może zbyt śmiała? Kierujesz się intuicją, a może cenisz realizm i zdrowy rozsądek?


Odnajdujesz się w tym opisie? Mamy wolontariat dla Ciebie!


# Wolontariusze od spraw niemożliwych

Jesteś człowiekiem entuzjazmu i nowych koncepcji - spontanicznym i twórczym, a problemy to dla ciebie wyzwania???  A może z natury jesteś spokojny, niezależny, masz oryginalne talenty lub nieszablonowe pomysły?
Wolisz działać niż mówić  albo należysz do tych, co wchodzą oknem, gdy zamkną im drzwi?
Tu znajdziesz wolontariackie wyzwanie dla siebie!


<!--{{json:{"created_date":"2012-12-13 11:52:24","publish_down":"0000-00-00 00:00:00","id":"1157"}}}-->
