![krzysztof_ziemiec01.jpg](krzysztof_ziemiec01.jpg)

# Spotkanie z Krzysztofem Ziemcem - Czy warto być dobrym?

<time>2015-02-18 07:16:43</time>



Zapraszamy na spotkanie z **Krzysztofem Ziemcem**, prezenterem telewizyjnym.


**24 lutego (wtorek), godz. 20:15, aula Starego BUWu w Kampusie Głównym UW.**


Pan Krzysztof w swojej najnowszej publikacji „Warto być dobrym” opisał działalność m.in. Janiny Ochojskiej, ks. Jacka Stryczka, s. Małgorzaty Chmielewskiej i Anny Dymnej, ale także osób, które nie goszczą w mediach na co dzień.
 Podczas spotkania odpowie, czy każdy z nas potrafi pomagać? Jak odnaleźć w sobie chęć do pomocy innym? Jak pomagać z głową? Czy pomaganie innym to obowiązek czy przyjemność? Czy pomaganie jest modne? 


<!--{{intro-break}}-->


Ludzie podobno są nieczuli i nie zauważają potrzeb innych. Media „znieczulicę społeczną” tłumaczą różnymi powodami: bo ludzie są egoistami, bo nie mają czasu, bo cały czas pracują. Pomoc nie przynosi żadnych korzyści materialnych, a dzisiaj liczy się tylko pieniądz. Ale czy jest tak na pewno?


Nie myśl, że będziesz tylko słuchać. Każdy chętny (w miarę możliwości czasowych :-)) będzie mógł zadać sam pytanie Krzysztofowi Ziemcowi. 
 
 Spotkanie poprowadzi Ewelina Steczkowska, dziennikarka tygodnika Idziemy i miesięcznika wSieci Historii.



<!--{{json:{"created_date":"2015-02-18 07:16:43","publish_down":"0000-00-00 00:00:00","id":"5421"}}}-->
