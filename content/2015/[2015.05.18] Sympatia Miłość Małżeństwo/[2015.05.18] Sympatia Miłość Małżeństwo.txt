![smm2015.jpg](smm2015.jpg)

# Sympatia Miłość Małżeństwo

<time>2015-05-18 22:00:58</time>



Znacie go doskonale. Projekt ten nieodmiennie przyciąga każdego roku tłumy ludzi chcących dowiedzieć się więcej o relacjach damsko-męskich, ich budowaniu i utrzymywaniu. Motywem przewodnim tej edycji **Sympatia Miłość Małżeństwo** jest Liga Mistrzów. Dlaczego nawiązujemy do tych rozgrywek sportowych? Bo żeby zbudować trwały związek i Miłość trzeba być prawdziwym mistrzem! Pomogą Wam w tym nasi goście. Przygotowaliśmy dla Was trzy konferencje i bal!
Szczegóły w rozwinięciu



<!--{{intro-break}}-->


25.05.2015, 18:00, SGGW, budynek 23, aula 3: Małżeństwo - finał: o budowaniu trwałych relacji i wspólnym przezwyciężaniu problemów opowiedzą państwo Tomasz i Małgorzata Terlikowscy. 


27.05.2015, 18:00, SGGW, budynek 23, aula 4: Single - żółta kartka?: o życiu i problemach singli oraz radach dla nich opowie znany duszpasterz ks. Stanisław Szlassa. 


28.05.2015, 19:00, SGH, budynek główny, aula I: Śpiący rycerz i dzielna królewna - początki związku: o mądrych zasadach budowania relacji na pierwszych etapach oraz o słabościach młodych ludzi rzutujących na tworzenie związku opowie znany psycholog dr Szymon Grzelak. 


W ramach cyklu tradycyjnie organizujemy też** bal,** będący synonimem dobrej zabawy! Odbędzie się on **30 maja o godz. 19:00** przy ulicy Powstańców Śląskich 67D w Warszawie. Zapisy na bal przyjmujemy pod adresem **ballujemy@gmail.com**. Bilety w cenach 22 zł dla członków Soli Deo i 27 zł dla pozostałych osób. Zarówno zgłoszenia, jak i płatności przyjmujemy do 22 maja. Po więcej informacji zapraszamy na nasz profil na facebooku o nazwie SMM.


<!--{{json:{"created_date":"2015-05-18 22:00:58","publish_down":"0000-00-00 00:00:00","id":"5435"}}}-->
