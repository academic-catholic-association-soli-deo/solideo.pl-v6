![patrol_franciszka01.jpg](patrol_franciszka01.jpg)

# Patrol Franciszka znów wyrusza w trasę

<time>2015-08-08 19:21:38</time>



Cel – KRAKÓW! To tam już za rok odbędą się Światowe Dni Młodzieży. Cieszymy się, że już wkrótce Papież Franciszek i młodzi z całego świata przyjadą do Polski i chcemy podzielić się tą radością z innymi! To właśnie główna misja Patrolu Franciszka – autostopowego rajdu studenckiego, organizowanego już po raz drugi. 


Tym razem uderzymy prosto do Łagiewnik, miejsca z którego św. Faustyna przypomina o Bożym Miłosierdziu. Bez wahania przyjęliśmy zaproszenie sióstr prowadzących fanpage Faustyna 2016 na słynne już „22-ki”, czyli wieczorne spotkania 22 dnia każdego miesiąca, przygotowujące do ŚDM. W czasie wyjazdu będzie też czas na zwiedzanie Krakowa, wspólną integrację i długie rozmowy przy herbacie i ciasteczkach ;)



[WYDARZENIE NA FACEBOOKU](https://www.facebook.com/events/1469580920032089/)


<!--{{intro-break}}-->

W przedostatni weekend sierpnia 21–23.08 ruszamy w trasę z Warszawy do Krakowa. Jedziemy tak, jak studenci lubią najbardziej - tanio i z przygodami ;) Dobieramy się w dwójki, wyciągamy kciuki i łapiemy stopa! Patrol Franciszka to wspaniała okazja, aby przeżyć przygodę, dowiedzieć się więcej o Światowych Dniach Młodzieży, zaufać Panu Bogu, zyskać nowych przyjaciół i świetnie się bawić. Piękne widoki, nieprzewidywalne zwroty akcji, przyspieszony kurs czytania mapy i niezapomniane wspomnienia -gwarantowane! ;)

Wszelkie informacje będziemy na bieżąco dodawać w wydarzeniu i na naszym fanpage'u [ŚDM Soli Deo](https://www.facebook.com/sdmsolideo). W przypadku pytań zapraszamy do kontaktu także poprzez naszego maila: patrolfranciszka@gmail.com. 

ZAPISY DO 15.08 PRZEZ FORMULARZ ZGŁOSZENIOWY:

[https://docs.google.com/forms/d/1QGz-rF0P26OQnBxv1kZn99C51tC0He_6DjawJAbnXFQ/viewform?usp=send_form](https://docs.google.com/forms/d/1QGz-rF0P26OQnBxv1kZn99C51tC0He_6DjawJAbnXFQ/viewform?usp=send_form)

Koszt wyjazdu: 25 zł (noclegi, jedzenie, materiały dla uczestników)


<!--{{json:{"created_date":"2015-08-08 19:21:38","publish_down":"0000-00-00 00:00:00","id":"5439"}}}-->
