![images/newsy/Fundamenty 2015.jpg](images/newsy/Fundamenty 2015.jpg)

# Fundamenty Sukcesu

<time>2015-04-11 13:04:56</time>






Jak osiągnąć w życiu sukces? Czy można osiągnąć sukces, nie porzucając przy tym swoich wartości? Czy równowaga pomiędzy pracą a rodziną jest możliwa? Czy dziś etyka się opłaca?Jak bronić swojego zdania? To pytania, które poruszają młodych, przedsiębiorczych ludzi. Odpowiedzi na nie szukamy w ramach spotkań z cyklu „Fundamenty Sukcesu”organizowanego w Szkole Głównej Handlowej w Warszawie.


W tegorocznej edycji zapraszamy na cztery konferencje podczas których znani i cenieni prelegenci poruszą niezmiernie ważne i aktualne zagadnienia z obszaru etyki w biznesie, rozwoju osobistego oraz życia zawodowego i społecznego.


 


Naszymi gośćmi będą:
15 kwietnia: **Nikolas T. Nikas** (prezes Bioethics Defense Fund), **Antoine Renard** (prezes FAFCE*), **Maria Hildingsson** (sekretarz generalny FAFCE)
16 kwietnia: **Dariusz Winek** (główny ekonomista Banku BGŻ (od 2006 r.), Dyrektor Departamentu Analiz Makroekonomicznych i Sektorowych)
20 kwietnia: **o. Józef Augustyn SJ** (jezuita, profesor Akademii Ignatianium w Krakowie)
29 kwietnia: **Michał** **Łuczewski** (doktor socjologii, psycholog i metodolog)


**Aby dowiedzieć się szczegółów, kliknij czytaj więcej.**


<!--{{intro-break}}-->


**Human Life. Can you afford it?**


15 IV 2015 (środa), godz. 19:00


**Spotkanie uświetni gość specjalny z USA mec. Nikolas Nikas prezes Bioethics Defense Fund** oraz Antoine Renard prezes FAFCE*, Francja Maria Hilldingson sekretarz generalny FAFCE, Belgia


*FAFCE – Federation of Catholic Family Associations in Europe


Specjaliści z dziedziny bioetyki i prawa, którzy opowiedzą o tym, dlaczego bioetyka dotyczy każdego, ile może nas kosztować brak zdania w tej kwestii oraz jak w Europie i USA robi się legalny biznes na handlu ludźmi. Usłyszymy argumenty padające w niezwykle burzliwej debacie na te tematy, które potrafią przekonać do zmiany zdania nawet Sąd Najwyższy.


Miejsce: Gmach Główny SGH, al. Niepodległości 162, aula VII


**Między PKB a rodziną, czyli jak odnaleźć równowagę**


16 IV 2015 (czwartek), godz. 19:00


Co jest ważniejsze? Kariera czy rodzina? Czy równowaga pomiędzy pracą a rodziną jest możliwa? Czy można osiągnąć sukces, nie porzucając przy tym swoich wartości? Jak zaplanować ścieżkę kariery aby prowadziła do spełnienia ambicji zawodowych? Co daje w przyszłości aktywna działalność w organizacjach studenckich?


Na te i wiele innych pytań odpowie **Dariusz** **Winek**, Główny ekonomista Banku BGŻ (od 2006 r.), Dyrektor Departamentu Analiz Makroekonomicznych i Sektorowych. Absolwent Szkoły Głównej Handlowej w Warszawie na kierunkach: Ekonomia oraz Finanse i Bankowość, a także studiów doktoranckich w Kolegium Analiz Ekonomicznych. Laureat nagrody głównej w konkursie NBP i Rzeczpospolitej na najlepszego analityka makroekonomicznego 2011 r. Ceniony ekspert cytowany w mediach i czasopismach ekonomicznych. Prywatnie żonaty oraz ojciec trzech córek. Jako student aktywny członek ASK Soli Deo, w tym jako Prezes Stowarzyszenia w latach 1993-1995.


Miejsce: Gmach Główny SGH, al. Niepodległości 162, aula III


**Limited energy… więcej nie dasz rady – o wypaleniu zawodowym**


20 IV 2015 (poniedziałek), godz. 19:00


Rozmowaz **o. Józefem Augustynem**.


Jako ludzie bardzo młodzi, dopiero wkraczający na rynek pracy, często nie zdajemy sobie sprawy czym jest wypalenie zawodowe. Co powinniśmy wiedzieć, jak powinniśmy podchodzić do życia zawodowego aby wypalenie zawodowe nas nie dotknęło? Gdzie leży podłoże wypalenia zawodowego? Czym ono tak naprawdę jest?


Czy wypalenie zawodowe zależne jest od nas czy od czynników zewnętrznych, takich jak: otoczenie pracy, przełożony, brak wsparcia najbliższych, zła atmosfera pracy?


Czy można wypalić się życiowo? Wypalenie w roli matki czy żony? Wypalenie towarzyskie czy przyjacielskie?


Czy my jako ludzie wierzący mając najlepsze źródło wsparcia w rozwoju osobistym jakim jest Słowo Boże i życie w Kościele możemy uniknąć problemu wypalenia ? Bądź inaczej zmierzyć się z tym wyzwaniem?


Miejsce: Gmach Główny SGH, al. Niepodległości 162, aula III


**Jan Paweł II – tylko dla dorosłych**


29 IV 2015 (środa), godz. 18:00, aula A


Jan Paweł II jakiego nie znamy, jako... człowiek sukcesu. Jak miał projekt na życie nasz papież i w jaki sposób go zrealizował? Jakie wskazówki do działania możemy czerpać z jego życia?


Konferencję poprowadzi **Michał** **Łuczewski**, doktor socjologii, psycholog i metodolog, obecnie pracownik naukowy Uniwersytetu Warszawskiego.


Zajmuje się on myślą i nauczaniem Jana Pawła II, a także tematyką wartości, związków teologii i nauk społecznych, socjologią narodu, pamięci, ruchów społecznych i młodzieży.


Miejsce: Budynek A SGH (obok Gmachu Głównego) - ul. Rakowiecka 24, aula A


***Zapraszamy!***


<!--{{json:{"created_date":"2015-04-11 13:04:56","publish_down":"0000-00-00 00:00:00","id":"5432"}}}-->
