---
title: FAQ – Najczęściej zadawane pytania
coverPhoto:
  alt: SoliDeo Najczęściej zadawane pytania
  path: solideo-gory.jpg
sitemap-priority: 0.7
sitemap-changefreq: monthly
---

## 1. Czy jesteście duszpasterstwem?

Nie, nie jesteśmy duszpasterstwem. Soli Deo jest typową organizacją studencką.
Działamy na uczelniach, a nie przy kościołach. Warto jednak zaznaczyć, że czuwa
nad nami ksiądz, a z kościołami mamy kontakt – szczególnie z akademickimi.

<br />
## 2. Czy jesteście organizacją kościelną podlegającą jakiemuś biskupowi, który mówi Wam co macie robić?

Podlegamy biskupowi jak każdy katolik, jako organizacja w szczególny sposób, ale
nie strukturalnie jak to jest w przypadku duszpasterstw. Metropolita warszawski
bezpośrednio nie wybiera nam władz stowarzyszenia i nie ingeruje w nasze
wewnętrzne sprawy, ALE współpracujemy z nim i mamy ŚCISŁY kontakt.

Razem z biskupem chcemy mieć pewność, że nasza działalność jest zgoda z nauką
Kościoła Katolickiego. Z tego powodu mamy przydzielanego duszpasterza, z
Centralnego Ośrodka Duszpasterstwa Akademickiego tj. z Akademickiego Kościoła
św. Anny. Duszpasterz czuwa nad nami, prowadzi dyżury duszpasterskie i razem z
sekcją formacyjną dba o formację wszystkich naszych członków.

<br />
## 3. Co właściwie oznacza „Soli Deo”?

„Soli Deo” jest różnie tłumaczone: „Samemu Bogu”, „Jedynemu Bogu”. Są to słynne
słowa Prymasa Tysiąclecia, Kardynała Stefana Wyszyńskiego ("Soli Deo per
Maria" - Samemu Bogu przez Maryję).

<br />
## 4. Czy na organizowane przez was wydarzenia mogą przyjść osoby nie będące studentami? Czy sprawdzane są legitymacje studenckie?

Nasza działalność jest skierowana dla studentów i dla nich przede wszystkim są
wszystkie nasze wydarzenia, ale oczywiście spotkania są otwarte i każdy może
przyjść. Legitymacje studenckie nie są sprawdzane.

<br />
## 5. Czy na organizowane przez was wydarzenia na danej uczelni (np. UW), może przyjść osoba z innej uczelni (np. PW)?

Patrz odpowiedź na drugie pytanie: „spotkania są otwarte i każdy może przyjść”
(z wyjątkiem wydarzeń przy których obowiązują zapisy).

<br />
## 6. Czy do Soli Deo może należeć osoba z uczelni na której nie ma koła terenowego?

Oczywiście! Zapraszamy osoby z wszystkich uczelni.

<br />
## 7. Czy działacie w innych miastach oprócz Warszawy?

W zeszłym roku powstało Koło Terenowe ASK Soli Deo na Uniwersytecie Medycznym w
Poznaniu. Jest to na razie nasze jedyne koło poza Warszawą, ale zamierzamy
otworzyć się również na inne miasta w Polsce. Studentów z Poznania zachęcamy do
skontaktowania się z Radą naszego poznańskiego koła.

Jeśli jesteś chętny(-a) do utworzenia i rozwinięcia koła ASK Soli Deo w mieście
w którym studiujesz to skontaktuj się z nami!

<br />
## 8. Czy będzie nagranie? :-)

To chyba najczęściej pojawiające się pytanie (chodzi o nagrania z konferencji).
Większość wydarzeń staramy się nagrywać i później dzielić się nimi z innymi,
jednak zawsze jest ryzyko, że pojawią się jakieś problemy techniczne, albo nasz
gość się nie zgodzi na nagrywanie, więc nigdy w 100% nie możemy obiecać.

Do tego organizujemy tyle wydarzeń, że czasami nie sposób dodawać wszystkich
nagrań na bieżąco, więc jeśli komuś bardzo zależy na posłuchaniu konferencji to
jednak najlepszym rozwiązaniem jest przyjść osobiście:-)

<br />
