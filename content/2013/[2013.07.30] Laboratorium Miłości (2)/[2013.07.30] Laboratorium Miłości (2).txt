![LM04.jpg](LM04.jpg)

# Laboratorium Miłości (2)

<time>2013-07-30 16:50:28</time>


# Laboratorium Miłości

Sztandarowy projekt koła terenowego na Uniwersytecie Warszawskim. Każdej jesieni od 2005 roku organizujemy cykl konferencji dotyczących relacji damsko-męskich i miłości.

 Zapraszamy małżeństwa, świeckich specjalistów i charyzmatycznych księży z praktycznym i psychologicznym doświadczeniem. Naszymi gośćmi byli m.in. Jacek Pulikowski, ks. Piotr Pawlukiewicz, Michał Piekara, ks. Marek Dziewiecki, Paulina i Maciej Kurzajewscy, Tomasz Zubilewicz, Mira Jankowska i o. Mirosław Pilśniak.

  
![lm02.jpg](lm02.jpg)  
![lm03.jpg](lm03.jpg)


Poruszamy różnorodne tematy. Oto przykładowe tytuły konferencji z poprzednich lat: "Czy Bóg lubi zakochanych?", "Rozmowa z przybyszem z obcej planety? O komunikacji damsko-męskiej", "Seks, czyli nie bądźmy dziećmi", "Kochaj i rób co chcesz, czyli jak być wolnym w miłości", "Zrób karierę w małżeństwie", "Ten w lustrze to niestety ja.. pokochaj siebie by móc kochać innych", "Dzielić ten grzech na pół - czyli czy warto mieszkać przed ślubem?", "Kobieta i mężczyzna - dwa światy, jedna miłość", "Od zakochania do pokochania bez rutyny".


  
![plakatLM_03.jpg](plakatLM_03.jpg)  
![plakat_lm04.jpg](plakat_lm04.jpg)


Podczas piątej edycji Laboratorium Miłości, która odbyła się w październiku i listopadzie 2010 roku, cykl konferencji uzupełniały warsztaty o dialogu w związku oraz o wzajemnym zrozumieniu w małżeństwie i wielki bal na zakończenie, na który przyszło ponad 400 osób! Konferencje z udziałem "etatowych" księży Soli Deo cieszyły się ogromnym zainteresowaniem - na "Miłość: od uczucia do postawy" z udziałem ks. Dziewieckiego zabrakło miejsc w Auli Starego BUW-u, taki sam los spotkał aulę im. Mickiewicza na konferencji ks. Pawlukiewicza "Zakochani bez pamięci - jak nie wpaść w emocjonalną pułapkę?". Dwa spotkania w tym cyklu odbyły się na Akademii Pedagogiki Specjalnej.


 


<!--{{json:{"created_date":"2013-07-30 16:50:28","publish_down":"0000-00-00 00:00:00","id":"5304"}}}-->
