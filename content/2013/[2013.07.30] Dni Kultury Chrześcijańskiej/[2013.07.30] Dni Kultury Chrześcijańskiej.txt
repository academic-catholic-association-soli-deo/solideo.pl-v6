![DKCh01.jpg](DKCh01.jpg)

# Dni Kultury Chrześcijańskiej

<time>2013-07-30 16:53:41</time>


#  Dni Kultury Chrześcijańskiej


Organizowane są w Szkole Głównej Handlowej od 1998 roku. Chcemy w niebanalny i różnorodny sposób przybliżać kulturę chrześcijańską, promować stojące za nią wartości i pokazywać chrześcijańskie korzenie naszej kultury i tradycji!


 

Co między innymi udało nam się zorganizować do tej pory?


 - **projekcje filmów**, m.in. Piękny umysł Rona Howarda, Prosta historia Davida Lyncha, Tydzień z życia mężczyzny i Duże zwierzę  Jerzego Stuhra, Dług Krzysztofa Krauze, Urok wszeteczny i Brat naszego Boga Krzysztofa Zanussiego, Podwójne życie Weroniki i tryptyk Trzy kolory Krzysztofa Kieślowskiego, Kto nigdy nie żył Andrzeja Seweryna ; w 2003 roku wyświetliliśmy sztukę Teatru Telewizji w reżyserii Krystyny Jandy - Porozmawiajmy o życiu i śmierci
 


- wieczory poetyckie z udziałem **Maji Komorowskiej, Krzysztofa Kolbergera, Jerzego Zelnika, Olgierda Łukasiewicza, Ernesta Brylla, Joanny Szczepkowskiej, ks. Mieczysława Malińskiego.**
 


- **konferencje** na różnorodne tematy, m.in. panel dyskusyjny Tygodnika Powszechnego "Kultura przez ucho igielne" z udziałem **ks. Adama Bonieckiego i Janiny Ochojskiej**; "Spotkanie z miłością" z Janem Budziaszkiem; Świat finansów a chrześcijanin" z Piotrem Kamińskim, ówczesnym wiceprezesem Giełdy Papierów Wartościowych ; "Kościół a biznes" z o. Maciejem Ziębą; spotkanie z bratem Markiem z Taize; "Gringo wśród dzikich plemion" z **Wojciechem Cejrowskim**; "Chrześcijańskie orzenie kultury europejskiej" z Janem Pospieszalskim; "Sekret, aby Twój anioł stróż pomógł Ci znaleźć pracę" z **Szymonem Hołownią**; spotkanie o korupcji z założycielem stowarzyszenia Stop Korupcji; "Rola Kościoła i związków wyznaniowych w życiu publicznym kraju" z udziałem przewodniczącego Ligi Muzułmańskiej RP, ks. Markiem Gancarczykiem i Dariuszem Karłowiczem; spotkanie o magii, zabobonach i innych zagrożeniach duchowych
 
- **happening "Wesele"** w Auli Spadochronowej (na auli ustawiliśmy szeroko zastawiony stół z mnóstwem jedzenia i odpowiednio przyozdobiliśmy aulę balonami i weselnymi wzorami; był Marsz Mendelsona i uroczyste powitanie Młodej Pary, nie zabrakło oczepin!)
 
- **warsztaty taneczne** z motywem 8 błogosławieństw, warsztaty o ikonach
 
-** koncert gospel**
 


**Cykl nie jest już kontynuowany **


<!--{{json:{"created_date":"2013-07-30 16:53:41","publish_down":"0000-00-00 00:00:00","id":"5246"}}}-->
