{"content":"\n**\"Soli Deo per Maria\" - to zawo\u0142anie Stefana Wyszy\u0144skiego sta\u0142o si\u0119 zawo\u0142aniem naszego stowarzyszenia, a Prymas Tysi\u0105clecia sta\u0142 si\u0119 naszym patronem.\n \n\u00a0\n![images\/strona\/kardynal Wyszynski.jpg](images\/strona\/kardynal Wyszynski.jpg)**\n\r\n\n**Stefan Wyszy\u0144ski** urodzi\u0142 si\u0119 3 sierpnia 1901 r. w Zuzeli nad Bugiem, na pograniczu Podlasia i Mazowsza. Polska rozdarta by\u0142a w\u00f3wczas mi\u0119dzy trzech zaborc\u00f3w. Zuzela pozostawa\u0142a pod panowaniem rosyjskim. Stefan, zatem od dziecka pozna\u0142 smak niewoli i ukocha\u0142 Polsk\u0119. Nad jego dzieci\u0144stwem zaci\u0105\u017cy\u0142o dramatyczne wydarzenie \u015bmierci matki. Umar\u0142a, kiedy mia\u0142 zaledwie 9 lat. Przez ca\u0142e \u017cycie t\u0119skni\u0142 za ni\u0105. Ta t\u0119sknota skierowa\u0142a jego serce ku Matce Niebieskiej - ku tej, \"kt\u00f3ra nie umiera\", na Ni\u0105 b\u0119dzie te\u017c cz\u0119sto wskazywa\u0142 w swojej p\u00f3\u017aniejszej pracy duszpasterskiej. Po uko\u0144czeniu gimnazjum w Warszawie i \u0141om\u017cy wst\u0105pi\u0142 do Seminarium Duchownego we W\u0142oc\u0142awku, gdzie 3 sierpnia 1924 roku zosta\u0142 wy\u015bwi\u0119cony na kap\u0142ana. Z powodu choroby \u015bwi\u0119cony by\u0142 sam, wkr\u00f3tce po wyj\u015bciu ze szpitala. Z msz\u0105 \u015bwi\u0119t\u0105 prymicyjn\u0105 pojecha\u0142 na Jasn\u0105 G\u00f3r\u0119.\n\r\n\n\u00a0\n\r\n\nPo czterech latach studi\u00f3w na Katolickim Uniwersytecie Lubelskim na Wydziale Prawa Kanonicznego i Nauk Spo\u0142ecznych uzyska\u0142 stopie\u0144 doktora. Po studiach uda\u0142 si\u0119 w podr\u00f3\u017c naukow\u0105 po krajach Europy Zachodniej. Po powrocie do kraju zosta\u0142 profesorem nauk spo\u0142ecznych w Wy\u017cszym Seminarium Duchownym we W\u0142oc\u0142awku, jednocze\u015bnie prowadzi\u0142 intensywn\u0105 dzia\u0142alno\u015b\u0107 spo\u0142eczn\u0105 w\u015br\u00f3d robotnik\u00f3w W\u0142oc\u0142awka. Podczas wojny jako znany profesor-spo\u0142ecznik by\u0142 imiennie poszukiwany przez Niemc\u00f3w. Ukrywa\u0142 si\u0119 mi\u0119dzy innymi we Wrociszewie i w Laskach pod Warszaw\u0105. W okresie powstania warszawskiego ks. Wyszy\u0144ski pe\u0142ni\u0142 obowi\u0105zki kapelana grupy \"Kampinos\" AK dzia\u0142aj\u0105cej w Laskach i okolicy oraz szpitala powsta\u0144czego w Laskach. Opr\u00f3cz obowi\u0105zk\u00f3w duszpasterskich zbiera\u0142 rannych, towarzyszy\u0142 przy operacjach, podtrzymywa\u0142 na duchu dotkni\u0119tych skutkami wojny. Z p\u0142on\u0105cej Warszawy pewnego dnia wiatr przyni\u00f3s\u0142 mu nadpalona karteczk\u0119 ze s\u0142owami \"B\u0119dziesz mi\u0142owa\u0142\".\n\r\n\n\u00a0\n\r\n\nZaraz po zako\u0144czeniu dzia\u0142a\u0144 wojennych ks. Wyszy\u0144ski wr\u00f3ci\u0142 do W\u0142oc\u0142awka i zacz\u0105\u0142 organizowa\u0107 zniszczone w czasie wojny Seminarium Duchowne, kt\u00f3rego zosta\u0142 rektorem. W 1946 r. Pius XII mianowa\u0142 Stefana Wyszy\u0144skiego biskupem, ordynariuszem diecezji lubelskiej. Po \u015bmierci prymasa Augusta Hlonda 22 pa\u017adziernika 1948 ks. bp Wyszy\u0144ski zosta\u0142 wybrany arcybiskupem Gniezna i Warszawy i Prymasem Polski. W swoim li\u015bcie duszpasterskim pisa\u0142 wtedy: \"Nie jestem ci ja ani politykiem, ani dyplomat\u0105, nie jestem dzia\u0142aczem, ani reformatorem. Natomiast jestem ojcem waszym duchownym, pasterzem i biskupem dusz waszych, jestem aposto\u0142em Jezusa Chrystusa...\".\n\r\n\n\u00a0\n\r\n\nPrzysz\u0142y dla Ko\u015bcio\u0142a czasy bardzo trudne, nasila\u0142y si\u0119 jawne prze\u015bladowania. W tej sytuacji, aby chroni\u0107 Ko\u015bci\u00f3\u0142 i Nar\u00f3d od napi\u0119\u0107 i rozlewu krwi Prymas Wyszy\u0144ski podj\u0105\u0142 decyzj\u0119 zawarcia Porozumienia podpisanego 14 II 1950 r. przez przedstawicieli Episkopatu i w\u0142adz pa\u0144stwowych. Wobec braku Konstytucji by\u0142a to jedyna deklaracja prawna okre\u015blaj\u0105ca sytuacj\u0119 Ko\u015bcio\u0142a w Polsce.\n\r\n\n\u00a0\n\r\n\n12 stycznia 1953 r. Stefan Wyszy\u0144ski zosta\u0142 kardyna\u0142em, nie m\u00f3g\u0142 jednak pojecha\u0107 do Rzymu, PRL-owskie w\u0142adze nie przyzna\u0142y mu paszportu. Osiem miesi\u0119cy p\u00f3\u017aniej Wyszy\u0144ski zosta\u0142 aresztowany i wywieziony z Warszawy. Przebywa\u0142 kolejno w Rywa\u0142dzie Kr\u00f3lewskim, Stoczku Warmi\u0144skim, Prudniku i Koma\u0144czy w Bieszczadach. Dopiero w ostatnim miejscu internowania z\u0142agodzono rygor - tam te\u017c zosta\u0142 napisany tekst odnowionych \u015alub\u00f3w Narodu, wyg\u0142oszonych na Jasnej G\u00f3rze w sierpniu 1956 roku. W pa\u017adzierniku kard. Wyszy\u0144ski zosta\u0142 uwolniony. W latach 1957-65 prowadzi\u0142 Wielk\u0105 Nowenn\u0119 przed Jubileuszem Tysi\u0105clecia Chrztu Polski - niezwyk\u0142e, narodowe rekolekcje, kt\u00f3re by\u0142y jednocze\u015bnie aktem zawierzenia Polski Maryi. Uroczysto\u015bci milenijne w 1966 r. prze\u0142ama\u0142y w spo\u0142ecze\u0144stwie polskim \"barier\u0119 strachu\". W latach sze\u015b\u0107dziesi\u0105tych Prymas Polski czynnie uczestniczy\u0142 w pracach Soboru Watyka\u0144skiego II, na jego pro\u015bb\u0119 r\u00f3wnie\u017c Ojciec \u015awi\u0119ty og\u0142osi\u0142 Maryj\u0119 Matk\u0105 Ko\u015bcio\u0142a. W okresie rodz\u0105cej si\u0119 \"Solidarno\u015bci\" Prymas Tysi\u0105clecia pozostawa\u0142 o\u015brodkiem r\u00f3wnowagi i spokoju spo\u0142ecznego.\n\r\n\n\u00a0\n\r\n\nZmar\u0142 28 maja 1981 r. w uroczysto\u015b\u0107 Wniebowst\u0105pienia Pa\u0144skiego. Na pogrzeb Stefana Wyszy\u0144skiego w Warszawie 31 maja przyby\u0142o tysi\u0105ce ludzi, wierz\u0105cych i niewierz\u0105cych. By\u0142 to prawdziwie kr\u00f3lewski pogrzeb, wyra\u017caj\u0105cy szacunek i cze\u015b\u0107 dla Prymasa Tysi\u0105clecia, kt\u00f3rego nazywano ojcem Narodu. W 1986 roku rozpocz\u0105\u0142 si\u0119 jego proces kanonizacyjny.\n","source":"jom","title":"Patron","publish_down":"0000-00-00 00:00:00","created":"2013-08-02 21:50:49","id":"5257","original_introtext":"<p class=\"MsoNormal\" style=\"text-align: center;\" align=\"center\"><strong style=\"mso-bidi-font-weight: normal;\">\"Soli Deo per Maria\" - to zawo\u0142anie Stefana Wyszy\u0144skiego sta\u0142o si\u0119 zawo\u0142aniem naszego stowarzyszenia, a Prymas Tysi\u0105clecia sta\u0142 si\u0119 naszym patronem.<br \/> <br \/>\u00a0<img src=\"images\/strona\/kardynal Wyszynski.jpg\" border=\"0\" alt=\"\" \/><\/strong><\/p>\r\n<p class=\"MsoNormal\" style=\"text-align: justify;\"><strong style=\"mso-bidi-font-weight: normal;\">Stefan Wyszy\u0144ski<\/strong> urodzi\u0142 si\u0119 3 sierpnia 1901 r. w Zuzeli nad Bugiem, na pograniczu Podlasia i Mazowsza. Polska rozdarta by\u0142a w\u00f3wczas mi\u0119dzy trzech zaborc\u00f3w. Zuzela pozostawa\u0142a pod panowaniem rosyjskim. Stefan, zatem od dziecka pozna\u0142 smak niewoli i ukocha\u0142 Polsk\u0119. Nad jego dzieci\u0144stwem zaci\u0105\u017cy\u0142o dramatyczne wydarzenie \u015bmierci matki. Umar\u0142a, kiedy mia\u0142 zaledwie 9 lat. Przez ca\u0142e \u017cycie t\u0119skni\u0142 za ni\u0105. Ta t\u0119sknota skierowa\u0142a jego serce ku Matce Niebieskiej - ku tej, \"kt\u00f3ra nie umiera\", na Ni\u0105 b\u0119dzie te\u017c cz\u0119sto wskazywa\u0142 w swojej p\u00f3\u017aniejszej pracy duszpasterskiej. Po uko\u0144czeniu gimnazjum w Warszawie i \u0141om\u017cy wst\u0105pi\u0142 do Seminarium Duchownego we W\u0142oc\u0142awku, gdzie 3 sierpnia 1924 roku zosta\u0142 wy\u015bwi\u0119cony na kap\u0142ana. Z powodu choroby \u015bwi\u0119cony by\u0142 sam, wkr\u00f3tce po wyj\u015bciu ze szpitala. Z msz\u0105 \u015bwi\u0119t\u0105 prymicyjn\u0105 pojecha\u0142 na Jasn\u0105 G\u00f3r\u0119.<\/p>\r\n<p class=\"MsoNormal\">\u00a0<\/p>\r\n<p class=\"MsoNormal\" style=\"text-align: justify;\">Po czterech latach studi\u00f3w na Katolickim Uniwersytecie Lubelskim na Wydziale Prawa Kanonicznego i Nauk Spo\u0142ecznych uzyska\u0142 stopie\u0144 doktora. Po studiach uda\u0142 si\u0119 w podr\u00f3\u017c naukow\u0105 po krajach Europy Zachodniej. Po powrocie do kraju zosta\u0142 profesorem nauk spo\u0142ecznych w Wy\u017cszym Seminarium Duchownym we W\u0142oc\u0142awku, jednocze\u015bnie prowadzi\u0142 intensywn\u0105 dzia\u0142alno\u015b\u0107 spo\u0142eczn\u0105 w\u015br\u00f3d robotnik\u00f3w W\u0142oc\u0142awka. Podczas wojny jako znany profesor-spo\u0142ecznik by\u0142 imiennie poszukiwany przez Niemc\u00f3w. Ukrywa\u0142 si\u0119 mi\u0119dzy innymi we Wrociszewie i w Laskach pod Warszaw\u0105. W okresie powstania warszawskiego ks. Wyszy\u0144ski pe\u0142ni\u0142 obowi\u0105zki kapelana grupy \"Kampinos\" AK dzia\u0142aj\u0105cej w Laskach i okolicy oraz szpitala powsta\u0144czego w Laskach. Opr\u00f3cz obowi\u0105zk\u00f3w duszpasterskich zbiera\u0142 rannych, towarzyszy\u0142 przy operacjach, podtrzymywa\u0142 na duchu dotkni\u0119tych skutkami wojny. Z p\u0142on\u0105cej Warszawy pewnego dnia wiatr przyni\u00f3s\u0142 mu nadpalona karteczk\u0119 ze s\u0142owami \"B\u0119dziesz mi\u0142owa\u0142\".<\/p>\r\n<p class=\"MsoNormal\">\u00a0<\/p>\r\n<p class=\"MsoNormal\" style=\"text-align: justify;\">Zaraz po zako\u0144czeniu dzia\u0142a\u0144 wojennych ks. Wyszy\u0144ski wr\u00f3ci\u0142 do W\u0142oc\u0142awka i zacz\u0105\u0142 organizowa\u0107 zniszczone w czasie wojny Seminarium Duchowne, kt\u00f3rego zosta\u0142 rektorem. W 1946 r. Pius XII mianowa\u0142 Stefana Wyszy\u0144skiego biskupem, ordynariuszem diecezji lubelskiej. Po \u015bmierci prymasa Augusta Hlonda 22 pa\u017adziernika 1948 ks. bp Wyszy\u0144ski zosta\u0142 wybrany arcybiskupem Gniezna i Warszawy i Prymasem Polski. W swoim li\u015bcie duszpasterskim pisa\u0142 wtedy: \"Nie jestem ci ja ani politykiem, ani dyplomat\u0105, nie jestem dzia\u0142aczem, ani reformatorem. Natomiast jestem ojcem waszym duchownym, pasterzem i biskupem dusz waszych, jestem aposto\u0142em Jezusa Chrystusa...\".<\/p>\r\n<p class=\"MsoNormal\">\u00a0<\/p>\r\n<p class=\"MsoNormal\" style=\"text-align: justify;\">Przysz\u0142y dla Ko\u015bcio\u0142a czasy bardzo trudne, nasila\u0142y si\u0119 jawne prze\u015bladowania. W tej sytuacji, aby chroni\u0107 Ko\u015bci\u00f3\u0142 i Nar\u00f3d od napi\u0119\u0107 i rozlewu krwi Prymas Wyszy\u0144ski podj\u0105\u0142 decyzj\u0119 zawarcia Porozumienia podpisanego 14 II 1950 r. przez przedstawicieli Episkopatu i w\u0142adz pa\u0144stwowych. Wobec braku Konstytucji by\u0142a to jedyna deklaracja prawna okre\u015blaj\u0105ca sytuacj\u0119 Ko\u015bcio\u0142a w Polsce.<\/p>\r\n<p class=\"MsoNormal\">\u00a0<\/p>\r\n<p class=\"MsoNormal\" style=\"text-align: justify;\">12 stycznia 1953 r. Stefan Wyszy\u0144ski zosta\u0142 kardyna\u0142em, nie m\u00f3g\u0142 jednak pojecha\u0107 do Rzymu, PRL-owskie w\u0142adze nie przyzna\u0142y mu paszportu. Osiem miesi\u0119cy p\u00f3\u017aniej Wyszy\u0144ski zosta\u0142 aresztowany i wywieziony z Warszawy. Przebywa\u0142 kolejno w Rywa\u0142dzie Kr\u00f3lewskim, Stoczku Warmi\u0144skim, Prudniku i Koma\u0144czy w Bieszczadach. Dopiero w ostatnim miejscu internowania z\u0142agodzono rygor - tam te\u017c zosta\u0142 napisany tekst odnowionych \u015alub\u00f3w Narodu, wyg\u0142oszonych na Jasnej G\u00f3rze w sierpniu 1956 roku. W pa\u017adzierniku kard. Wyszy\u0144ski zosta\u0142 uwolniony. W latach 1957-65 prowadzi\u0142 Wielk\u0105 Nowenn\u0119 przed Jubileuszem Tysi\u0105clecia Chrztu Polski - niezwyk\u0142e, narodowe rekolekcje, kt\u00f3re by\u0142y jednocze\u015bnie aktem zawierzenia Polski Maryi. Uroczysto\u015bci milenijne w 1966 r. prze\u0142ama\u0142y w spo\u0142ecze\u0144stwie polskim \"barier\u0119 strachu\". W latach sze\u015b\u0107dziesi\u0105tych Prymas Polski czynnie uczestniczy\u0142 w pracach Soboru Watyka\u0144skiego II, na jego pro\u015bb\u0119 r\u00f3wnie\u017c Ojciec \u015awi\u0119ty og\u0142osi\u0142 Maryj\u0119 Matk\u0105 Ko\u015bcio\u0142a. W okresie rodz\u0105cej si\u0119 \"Solidarno\u015bci\" Prymas Tysi\u0105clecia pozostawa\u0142 o\u015brodkiem r\u00f3wnowagi i spokoju spo\u0142ecznego.<\/p>\r\n<p class=\"MsoNormal\">\u00a0<\/p>\r\n<p class=\"MsoNormal\" style=\"text-align: justify;\">Zmar\u0142 28 maja 1981 r. w uroczysto\u015b\u0107 Wniebowst\u0105pienia Pa\u0144skiego. Na pogrzeb Stefana Wyszy\u0144skiego w Warszawie 31 maja przyby\u0142o tysi\u0105ce ludzi, wierz\u0105cych i niewierz\u0105cych. By\u0142 to prawdziwie kr\u00f3lewski pogrzeb, wyra\u017caj\u0105cy szacunek i cze\u015b\u0107 dla Prymasa Tysi\u0105clecia, kt\u00f3rego nazywano ojcem Narodu. W 1986 roku rozpocz\u0105\u0142 si\u0119 jego proces kanonizacyjny.<\/p>","original_fulltext":""}