![Laboratorium Mioci - baner.png](Laboratorium Mioci - baner.png)

# Laboratorium Miłości (3)

<time>2013-07-30 16:50:28</time>


 




<!--[if gte mso 10]>

<![endif]-->Sztandarowy projekt koła terenowego na Uniwersytecie Warszawskim. Co to znaczy „kocham”? Czy to tylko uczucie? Przelotny nastrój chwili? Miłość nie jest mierzalna, ani nie można jej zobaczyć. Trzeba jednak dbać o nią jak o kwiat, wciąż dodawać jakąś cząstkę siebie. Miłość nie jest prosta: wiedzą o tym członkowie Akademickiego Stowarzyszenia Katolickiego, którzy już od prawie 10 lat organizują połączone w cykl konferencje pod wspólnym tytułem Laboratorium Miłości. Laboratorium Miłości powstało w 2005 roku w celu pomocy młodym ludziom w zrozumieniu siebie i miłości, w poznaniu istoty relacji między kobietą a mężczyzną, narzeczeństwa, a także i małżeństwa. Tematy poruszane przez Laboratorium są uniwersalne – pragnienie miłości jest wspólne wszystkim ludziom, niezależnie od wyznawanych poglądów.


 Zapraszamy małżeństwa, świeckich specjalistów i charyzmatycznych księży z praktycznym i psychologicznym doświadczeniem. Naszymi gośćmi byli m.in. Jacek Pulikowski, ks. Piotr Pawlukiewicz, Michał Piekara, ks. Marek Dziewiecki, Paulina i Maciej Kurzajewscy, Tomasz Zubilewicz, Mira Jankowska i o. Mirosław Pilśniak.

![LM04.jpg](LM04.jpg)  
![lm02.jpg](lm02.jpg)  
![lm03.jpg](lm03.jpg)


Poruszamy różnorodne tematy. Oto przykładowe tytuły konferencji z poprzednich lat: "Czy Bóg lubi zakochanych?", "Rozmowa z przybyszem z obcej planety? O komunikacji damsko-męskiej", "Seks, czyli nie bądźmy dziećmi", "Kochaj i rób co chcesz, czyli jak być wolnym w miłości", "Zrób karierę w małżeństwie", "Ten w lustrze to niestety ja.. pokochaj siebie by móc kochać innych", "Dzielić ten grzech na pół - czyli czy warto mieszkać przed ślubem?", "Kobieta i mężczyzna - dwa światy, jedna miłość", "Od zakochania do pokochania bez rutyny".


  


<!--[if gte mso 10]>

<![endif]--> 
![plakatLM_03.jpg](plakatLM_03.jpg)  
![plakat_lm04.jpg](plakat_lm04.jpg)


W 2014 roku gośćmi Laboratorium Miłości byli o. Michał Kubicz, psycholog dr Szymon Grzelak oraz Piosenkarka Natalia Niemen. Zostali oni ciepło powitani i życzliwie przyjęci przez uczestników spotkań. Pierwszą konferencję "Od narzeczeństwa do małżeństwa, czyli krótka historia rewolucji" poprowadził o. Michał Kubicz w sposób przejrzysty i przyjazny dla słuchacza. Uczestnicy dowiedzieli się jak przeżyć dobrze narzeczeństwo, na jakie błędy są narażeni narzeczeni i osoby rozpoczynające relację. By stworzyć udany związek małżeński, potrzeba głębokiego poznania drugiej osoby, którego fundamentem jest rozmowa. Poznawanie się musi być obiektywne – nie może być zaburzone przez współżycie seksualne, które z łatwością przeradza się w główne spoiwo związku. Czy po ślubie konieczna jest rewolucja? Naszym zdaniem nie - w końcu, jeśli kogoś kochasz i znasz, nie zaskoczą cię jego/jej nawyki.


<!--{{json:{"created_date":"2013-07-30 16:50:28","publish_down":"0000-00-00 00:00:00","id":"5443"}}}-->
