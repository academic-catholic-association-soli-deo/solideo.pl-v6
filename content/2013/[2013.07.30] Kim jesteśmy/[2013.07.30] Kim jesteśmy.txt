![ask_soli_deo01.jpg](ask_soli_deo01.jpg)

# Kim jesteśmy

<time>2013-07-30 16:16:32</time>


**Kim jesteśmy**** **


**
Akademickie Stowarzyszenie Katolickie SOLI DEO** to organizacja zrzeszająca ludzi z pasją, którzy pragną dzielić się z innymi studentami mądrością i radością płynącymi z Ewangelii. Jesteśmy jedyną organizacją w Warszawie, a być może i w Polsce, która na tak dużą skalę promuje wartości katolickie w środowisku akademickim. Prezentowanie tych wartości,  a także nasz osobisty rozwój duchowy są celem Stowarzyszenia.
Soli Deo nie jest klasyczną wspólnotą ani duszpasterstwem, tylko organizacją studencką profilu katolickim.   


** ****
**


**
![UW_PW_01.jpg](UW_PW_01.jpg)
Od ponad 25 lat na warszawskich uczelniach!**


Organizacja powstała w 1989 roku i obecnie zrzesza studentów z sześciu największych warszawskich uczelni: 
 - Uniwersytetu Warszawskiego (UW)
 - Szkoły Głównej Handlowej (SGH)
 - Politechniki Warszawskiej (PW)
 - Szkoły Głównej Gospodarstwa Wiejskiego (SGGW)
 - Uniwersytetu Kardynała Stefana Wyszyńskiego (UKSW), 
 - Warszawskiego Uniwersytetu Medycznego (WUM), 
 W planach jest założenie kół na innych uczelniach (WAT, AWF, APS, ASP) 


Od roku Soli Deo posiada także koło na Uniwersytecie Medycznym w Poznaniu. 


**

****
![wizytowka.jpg](wizytowka.jpg)Wizytówka**


Wizytówką naszego stowarzyszenia są  m.in. konferencje, organizowane często w ramach cyklicznych projektów, przyciągające stale setki, a niekiedy nawet tysiące studentów. Do tego warsztaty, rekolekcje (wyjazdowe i na uczelniach!), adoracje, wyjazdy integracyjne, koncerty, imprezy bezalkoholowe, spotkania modlitewno – dyskusyjne, akcje zapisów do banku dawców szpiku, akcje honorowego oddawania krwi.  Nasze stowarzyszenie promuje także wolontariat.

 

![plakat_lm02.jpg](plakat_lm02.jpg)


**Trudne tematy****
**


Poruszamy wiele interesujących tematów, np. in vitro, miłość i relacje damsko-męskie, wolność prezentowania katolickich i patriotycznych wartości, sens cierpienia, pokonywanie własnych słabości, realizacja marzeń, trudne pytania dotyczące seksu, antykoncepcji, celibatu i innych aspektów nauczania Kościoła niezrozumiałych dla wielu studentów.

 

**
![xPiotr01.jpg](xPiotr01.jpg)****Znani i lubiani goście!**


Zapraszamy osoby, których studenci chętnie słuchają. Naszymi gośćmi byli m.in. Jerzy Stuhr, Radosław Pazura, ks. Piotr Pawlukiewicz, o. Adam Szustak, Krzysztof Ziemiec, Przemysław Babiarz, Wojciech Cejrowski, Tomasz Zubilewicz, Szymon Hołownia, Marek Jurek, Bronisław Wildstein.

 
**„Jedynemu Bogu”**


Nazwą i głównym hasłem Stowarzyszenia są słynne słowa Prymasa Tysiąclecia, Kardynała Stefana Wyszyńskiego - „Soli Deo” - różnie tłumaczone: „Samemu Bogu”, „Jedynemu Bogu”. Kardynał Wyszyński jest też naszym patronem.
 
**
![logo.jpg](logo.jpg)****
Logo**


Znakiem (logotypem) Soli Deo jest czarny krzyż kardynalski, będący częścią herbu Kardynała Stefana Wyszyńskiego, na żółtym tle tarczy z czarnymi konturami. Znak zawiera nazwę Stowarzyszenia.


**
 
![spontaniczne_inicjatywy.jpg](spontaniczne_inicjatywy.jpg)Oddolne inicjatywy członków!**


Co nas wyróżnia spośród innych organizacji katolickich? Działamy bezpośrednio na uczelniach i sami kreujemy sposób promocji wartości katolickich w środowisku studenckim. Popieramy oddolne inicjatywy członków. Dajemy możliwość poznania studentów innych uczelni i tworzenia projektów ogólnowarszawskich i ogólnokrajowych.


 


**Spontaniczne inicjatywy!**


Są także spontaniczne inicjatywy jak choćby wyjazd na spotkanie z Benedyktem XVI w 2006 roku, tworzenie miejsc pamięci i modlitwy po śmierci papieża Jana Pawła II i po katastrofie smoleńskiej.**
 **


**
![xMichal_Orlicki.jpg](xMichal_Orlicki.jpg)
Nasz kapelan naszym partnerem!**


Nasz kapelan jest naszym partnerem - opiekunem, niczego nam nie narzuca, niczego nie każe. 
 Obecnie opiekę duchową sprawuje ks. Michał Orlicki 
(z Akademickiego Kościoła św. Anny).
 
 


**
![zycie_towarzyskie01.jpg](zycie_towarzyskie01.jpg)**


**Życie towarzyskie**


Członkowie Soli Deo cenią sobie to, że Stowarzyszenie jest świetną szansą zawarcia wielu ciekawych znajomość. Niektórzy odnaleźli w Soli Deo nawet swoją "drugą połowę". Jesteśmy grupą dobrych znajomych, zawsze miłych i otwartych na innych, którzy wyznają podobne wartości. W każdej chwili, każdy może dołączyć do naszej paczki. 


Relaksując się po ciężkiej nauce wspólnie szalejemy na comiesięcznych imprezach tanecznych, spotykamy się przy grillu, gramy w piłkę nożną, kosza, siatkę, a także chodzimy do kina, teatru. Od kilku lat organizujemy imprezę sylwestrową dla członków i sympatyków Soli Deo, a w październiku 2016 po raz pierwszy w historii rozpoczęliśmy nowy rok akademicki od uroczystej inauguracji i balu.


Organizujemy weekendowe wycieczki w różne miejsca w Polsce i za granicą, wyjazdy nad morze i na narty. Do tradycji należy obóz zerowy dla nowych członków w górach na początku września. 


W lipcu 2016 członkowie Soli Deo byli wolontariuszami podczas Światowych Dni Młodzieży w Krakowie. 


**Z nami nie można się nudzić!:-)
 

****
![walne.jpg](walne.jpg)
Uporządkowanie**


Każda uczelnia to koło terenowe z zarządem wybieranym na corocznym walnym zgromadzeniu koła pod koniec roku kalendarzowego. Władzę nad całym stowarzyszeniem sprawuje pięcioosobowy Zarząd Główny wybierany na walnym wszystkich członków w składzie: Prezes, Skarbnik, Sekretarz, PR (członek zarządu ds. Kontaktów Zewnętrznych) i HR (członek zarządu ds. Członków Stowarzyszenia).


Mamy także ogólnosolideowe sekcje:  Integracyjną, Kulturalna, Promocyjną, Piłkarską, Statystyczna, Teologiczno-Filozoficzna, Wolontariatu, a także zespół muzyczny „Lumen”.


**
![1procent.jpg](1procent.jpg)**


**1%!**


Od 2005 roku jesteśmy organizacją pożytku publicznego, na którą można przeznaczać 1 % podatku (nr KRS: 0000145611).


**
 
 
 **


<!--{{json:{"created_date":"2013-07-30 16:16:32","publish_down":"0000-00-00 00:00:00","id":"5233"}}}-->
