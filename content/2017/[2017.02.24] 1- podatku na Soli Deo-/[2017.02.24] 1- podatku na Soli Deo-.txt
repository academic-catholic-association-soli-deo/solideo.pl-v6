![1procent.png](1procent.png)



# 1% podatku na Soli Deo!

<time>2017-02-24 11:08:02</time>





**Zachęcamy do przekazania 1% podatku na Akademickie Stowarzyszenie Katolickie Soli Deo!**


Ostatnie miesiące były w Soli Deo okresem wytężonej pracy. Zorganizowaliśmy nasze cykliczne projekty i rekolekcje na największych uczelniach w Warszawie, obóz zerowy dla nowych studentów, a na Uniwersytecie Warszawskim po raz pierwszy odbyło się Chrześcijańskie Forum Młodych. Naszymi gośćmi byli m. in. Dariusz Kowalski, Krzysztof Ziemiec, prof. Wanda Półtawska i Nikolas Nikas. 
 
 Był to również czas rozszerzania działalności Soli Deo na inne miasta w Polsce – Koło Terenowe w Poznaniu rozpoczęło rok 2016 imponującą konferencją naukową, a i później nie zwalniało tempa.
 
 Ostatni rok był dla nas wyjątkowy także ze względu na Światowe Dni Młodzieży – wydarzenie bez precedensu w życiu każdego z nas, w którym mieliśmy przyjemność uczestniczyć jako wolontariusze. 
 
 Jednak jak każdy potrzebujemy środków na naszą działalność. Nie mamy sponsorów, a jako organizacja pożytku publicznego utrzymujemy się przede wszystkich z 1% podatku. 
 
 Dlatego właśnie prosimy o wsparcie. Gwarantujemy, że odwdzięczymy się kolejnymi wartościowymi spotkaniami z wyjątkowymi gośćmi i dalej będziemy promować wyznawane przez Was wartości na naszych uczelniach. 
 
 **Nasz nr KRS: 0000145611** 
 
 Z góry dziękujemy – nie zmarnujemy ani złotówki.


<!--{{json:{"created_date":"2017-02-24 11:08:02","publish_down":"0000-00-00 00:00:00","id":"5480"}}}-->
