---
title: 2 X — 8 X <small>Niech bedzie pochwalony Jezus Chrystus!</small>
coverPhoto:
  alt: Logo ASK Soli Deo
  path: 'https://solideo.pl/newsletter/2017.10.01/head.png "Logo ASK Soli Deo"'
---
<row>


</row>

<center>


</center>
	
Drodzy SoliDeowicze, 

przed nami kolejny rok akademicki w 28-letniej historii naszego Stowarzyszenia. Chciałbym bardzo serdecznie życzyć każdemu z nas wielu łask Bożych i natchnienia Ducha Świętego. Wiem, że będzie to potrzebne na czekające nas w tym roku zmagania naukowe, a także w działalności w Soli Deo. 

Życzę wszystkim, aby nigdy nie przyszło zbyt wiele chwil zwątpienia. To, co robimy zawsze może mieć jakiś głębszy sens. A kiedy przyjdą chwilę zmęczenia, to pamiętajcie, że dzielenie się z innymi na naszych uczelniach radością wypływającą z Ewangelii jest naszą misją i czynimy to na chwałę Bożą. 

Wiem, że dla części z nas będzie to pewnie ostatni rok akademicki. Życzę Wam, aby był on najlepszym podsumowaniem tego pięknego okresu w życiu, jakim są studia i jakim jest czas spędzony w Soli Deo. 

Osobom, które chcą wstąpić do naszego Stowarzyszenia, a dla których być może jest to pierwszy rok akademicki w życiu, życzę udanego startu i oczywiście już teraz bardzo serdecznie zachęcam do zaangażowania się w działalność w ASK Soli Deo. 

Niech rok akademicki 2017/2018 będzie dla nas jak najwspanialszy! 

Laudetur Iesus Christus!

Piotr Ziemecki<br />
*Prezes ASK Soli Deo* 



***

## Inauguracja Roku Akademickiego <small>14 października</small>

	
Akademickie Stowarzyszenie Katolickie Soli Deo ma zaszczyt zaprosić na uroczystą Inaugurację Roku Akademickiego 2017/2018. 

Uroczystość odbędzie się **14 października 2017** r. o godzinie **19.00** w **Auli Gmachu Fizyki** Politechniki Warszawskiej. 

W Inauguracji mogą wziąć udział Członkowie ASK Soli Deo, osoby chcące wstąpić do Soli Deo, Absolwenci Stowarzyszenia oraz inni zaproszeni goście. 

Honorowy patronat nad wydarzeniem objął Poseł do Parlamentu Europejskiego, Pan Marszałek Marek Jurek. 

Podczas uroczystości przewidziana jest część oficjalna, podczas której zaprezentowana zostanie działalność Stowarzyszenia. 

Po części oficjalnej odbędzie się bal. Obowiązują stroje wieczorowe. Panie zapraszamy w sukienkach, panów w garniturach. 

W trakcie Inauguracji rozprowadzane będą cegiełki, z których dobrowolne ofiary przeznaczone zostaną na wsparcie działalności Stowarzyszenia. 

UWAGA! Obowiązują zapisy przez formularz.

Przypominamy, że uroczystość ma charakter zamknięty. Jest ona przewidziana wyłącznie dla Członków ASK Soli Deo, osób chcących wstąpić do Soli Deo, Absolwentów ASK Soli Deo (od 1989 do teraz) oraz innych zaproszonych gości. Można przyjść z osobą towarzyszącą.

<button-round>
[Formularz zapisów](https://docs.google.com/forms/d/1J8wxXvbLuONJGcz0AqLu3xwKLxByjY8pqh87YX3ivu4/viewform?edit_requested=true "Link do formularza zapisów")
</button-round>




***

## Walne zgromadzenie członków <small>14 października</small>

Walne Zgromadzenie zwołane w celu uchwalenia nowego statutu odbędzie się w sobotę **14 października 2017** r. o godz. **10:45**. W nadchodzącym tygodniu potwierdzone zostanie miejsce Zgromadzenia, będzie to UW albo SGH.

W ciągu najbliższych dwóch tygodni toczyć się będzie dyskusja nad kształtem statutu. Przewidziane jest co najmniej jedno spotkanie dla zainteresowanych i dyskusja w formie elektronicznej, m. in. na grupie Członków na Facebooku.

Przypominam, że obecność na Walnym jest obowiązkiem wynikającym z podpisania deklaracji członkowskiej. 

***

## Pierwszy reflektor <small>17 października</small>
	
Pierwszy w tym roku Reflektor, czyli cotygodniowe spotkanie Członków ASK Soli Deo odbędzie się 17 października (tradycyjnie we wtorek). Dokładniejsze informacje na temat spotkania pojawią się później. 

W tym roku przygotowanie Reflektorów koordynować będzie Sekcja Integracyjna. Cały czas poszukujemy jednak osób, które chciałyby pomóc przy ich organizacji. 

***

## Poszukujemy rzecznika

Soli Deo poszukuje także osoby, która pomogłaby w kontaktach z mediami. Praca takiej osoby polegałaby głównie na pisaniu maili do naszych partnerów przy okazji organizowanych przez nas wydarzeń i zdobywanie patronatów medialnych. Grono naszych stałych patronów jest szerokie, a z wieloma z nich utrzymujemy wręcz przyjacielskie stosunki, nie jest to więc zadanie trudne. Chętnych prosimy o kontakt na adres: **pr.solideo@gmail.com**.

***

<button-round>
[Facebook Soli Deo](https://web.facebook.com/solideo1989?_rdc=1&_rdr "Facebook Soli Deo")
</button-round>

<center>
## Szczęść Boże!

Jeżeli nie chcesz dalej otrzymywać naszego newslettera — [Wypisz się](http://solideo.pl/unsubscribe.php)!;

Dostajesz tę wiadomość, gdyż Twój adres mailowy znajduje się na liście mailingowej 
Akademickiego Stowarzyszenia Katolickiego Soli Deo. 
Gmach Główny PW, Pl. Politechniki 1, pokój 136, 00-661 Warszawa. NIP: 951-20-69-241.

</center>