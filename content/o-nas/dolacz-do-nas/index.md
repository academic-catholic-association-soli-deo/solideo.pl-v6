---
title: Chcesz do nas dołączyć?
coverPhoto:
  alt: Plakat zapraszamy do soli deo
  path: zapraszamy02.jpg
sitemap-priority: 0.7
sitemap-changefreq: monthly
---

Jest kilka sposobów dołączenia do Soli Deo:

1. Przyjdź na spotkanie informacyjno-szkoleniowe **"Wstąp do Soli Deo"** lub na
   organizowaną przez nas konferencję, bal, wyjazd lub inne wydarzenie.
2. Napisz do nas na kontakt@solideo.pl
3. Zaprzyjaźniona osoba z Soli Deo pokaże Ci jak funkcjonuje nasza organizacja.

## 1. Dołączenie poprzez spotkanie **"Wstąp do Soli Deo"**.

Spotkanie informacyjno-rekrutacyjne jest obowiązkowe dla każdej osoby, która
chce dołączyć do ASK Soli Deo. Są różne formy wstąpienia do naszego
stowarzyszenia, jednak osoba, która chce działać i stać się członkiem Soli Deo
musi je odbyć w określonym czasie.

Kilka razy w semestrze na różnych warszawskich uczelniach jest okazja, aby wziąć
udział w spotkaniu informacyjno-rekrutacyjnym prowadzonym przez naszego HR-a.

W trakcie tej krótkiej konferencji HR przekaże Ci wiedzę w pigułce na temat
naszego stowarzyszenia. Dowiesz się czym się zajmujemy oraz jak funkcjonuje
nasza organizacja od kuchni. Dodatkowo poznasz struktury organizacji: kim jest
HR, a kim PR oraz czym różni się sekcja od koła terenowego. Dowiesz się jakie
wydarzenia organizujemy i jak możesz wykorzystać swoje talenty na Chwałę Bożą.

Dzięki temu świadomie podejmiesz decyzję o dołączeniu do Soli Deo oraz w jakie
działania chcesz się zaangażować.

Nie musisz być studentem uczelni, na której jest organizowane spotkanie, aby do
nas dołączyć.

**Zatem — kiedy będzie to spotkanie?** Aby się o tym dowiedzieć, najlepiej:

1. Obserwuj aktualności na naszej stronie internetowej solideo.pl w poszukiwaniu
   wydarzenia **"Wstąp do Soli Deo"**.
2. Obserwuj oficjalny profil na facebooku
   [facebook.com/SoliDeo1989/](https://web.facebook.com/SoliDeo1989/) w
   poszukiwaniu wydarzenia **"Wstąp do Soli Deo"**. Zachęcamy, aby włączyć
   powiadomienia, lub "wyświetlaj najpierw".
3. Napisz e-mail na adres kontakt@solideo.pl z prośbą o poinformowanie Cię o
   spotkaniu. W odpowiednim czasie prześlemy Ci informację.

## 2. Dołączenie na wydarzeniu

W trakcie wydarzeń rozdajemy listy, na których masz okazję wpisać swoje dane
kontaktowe( najczęściej prosimy o adres mailowy). Dzięki temu mamy okazję
poinformować Cię w jaki sposób możesz dołączyć do naszego stowarzyszenia.

Najlepiej jednak podejść do jednej z osób będącym członkiem Soli Deo (m.in. są
to osoby, które organizują wydarzenie). Tak, to wymaga odwagi, ale nie stresuj
się! Jesteśmy otwarci na nowe osoby i chętnie z Tobą porozmawiamy! Dzięki temu
dowiesz się od razu o najbliższych wydarzeniach oraz jak najszybciej rozpocząć
swoją przygodę z ASK Soli Deo.

## 3. Zawsze możesz podesłać krótkiego e-maila na kontakt@solideo.pl.

W mailu zwrotnym prześlemy informacje na temat najbliższego spotkania
informacyjno-rekrutacyjnego oraz rozwiejemy wszelkie wątpliwości.

## Typowa droga członka Soli Deo

Wyobraźmy sobie Anię. Ania właśnie rozpoczęła studia w Warszawie. Zdążyła już
zapoznać się z profilem wielu duszpasterstw, być może dołączyła do któregoś. Ma
jednak potrzebę nie tylko aktywnego włączenia się w życie Kościoła, ale także
chciałaby nieść radość płynącą z Ewangelii kolegom i koleżankom z warszawskich
uczelni.

Ania usłyszała o ASK Soli Deo, gdy zaprosiliśmy na jej uczelnię znamienitego
prelegenta. Przyszła na konferencję i podeszła do sympatycznie wyglądającego
Marka, który był zaangażowany w organizowanie tego wydarzenia. Marek zapytał ją
na jakiej uczelni studiuje i powiedział jej kto jest HR-em jej koła i jak może
się z nim skontaktować (bądź też dał jej kontakt do HR-a Głównego)

Po konferencji Ania szybko znalazła swoją HR-kę — Marysię na Facebooku
(alternatywnie wysłała do niej e-mail). Marysia opowiedziała Ani kiedy spotyka
się ich koło uczelni i na jakich zasadach działa. Dodała ją do grupy członków
Soli Deo na Facebooku i opowiedziała jakie projekty teraz organizują oraz w co
może się zaangażować.

Ania zaczęła uczęszczać na spotkania swojego koła, zawarła nowe przyjaźnie. W
międzyczasie odbyła spotkanie informacyjno-rekrutacyjne na jednej z uczelni.
Zaczęła włączać się w organizację wydarzeń. Spełniała się używając swoich
talentów w Bożej Sprawie. Gdy zbliżał się koniec semestru HR Główny Soli Deo dał
Ani do podpisania deklarację członkowską. Podpisując ją Ania stała się
pełnoprawnym członkiem ASK Soli Deo.

_PS. Ania, Marek i Marysia to fikcyjne osoby. To możesz być Ty! Żaden talent nie
może się zmarnować, a używanie ich w celu szerzenia Dobrej Nowiny daje poczucie
spełnienia i napełnia duszę Bożą Radością!_

<small>(Uwaga! Aby stać się pełnoprawnym członkiem ASK Soli Deo konieczne jest
odbycie szkolenia prowadzonego przez naszego HR i podpisania deklaracji
członkowskiej, co dzieje się zwykle na koniec semestru).</small>

## Soli Deo w innych miastach...

Otrzymujemy od Was pytania, czy ASK Soli Deo działa również w innych miastach.
 Odpowiedź brzmi: tak! W zeszłym roku powstało pierwsze Koło Terenowe Soli Deo
poza Warszawą - na Uniwersytecie Medycznym w Poznaniu. Nasze poznańskie koło
działa niesamowicie sprawnie i zrzesza sporą liczbę członków i sympatyków.
Jeżeli studiujesz w tym mieście i jesteś zainteresowany(-a) działalnością w Soli
Deo, napisz maila na kontakt@solideo.pl.

Jeśli jesteś chętny(-a) do utworzenia i rozwinięcia koła ASK Soli Deo w mieście
w którym studiujesz, skontaktuj się z nami!
