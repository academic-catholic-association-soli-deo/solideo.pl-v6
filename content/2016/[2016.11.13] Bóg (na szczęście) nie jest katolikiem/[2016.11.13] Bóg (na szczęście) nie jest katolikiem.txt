![booog.png](booog.png)

# Bóg (na szczęście) nie jest katolikiem

<time>2016-11-13 09:48:28</time>



Kim tak naprawdę jest „dobry katolik”? Co zrobić (a czego nie) żeby nim zostać? Czy wystarczy przestrzegać przykazań? Czy można sobie zasłużyć na Bożą Miłość? A co jeśli Twoje życie wywróci się do góry nogami kiedy odkryjesz sedno Dobrej Nowiny? Czy zrezygnujesz z powielania schematów? Lekko nie będzie. Czy jesteś gotów zaryzykować?

Zapraszamy na spotkanie z Piotrem Żyłką, które odbędzie się w środę, **23 listopada**, o godzinie **18:00** na **Nowym Kampusie SGGW** (budynek 23, Aula 1 - dojście od ul. Ciszewskiego 8, od metra Służew można dojechać autobusem 193 lub 401).


**Piotrek Żyłka** to chrześcijański dziennikarz, publicysta, grafik, redaktor naczelny portalu [DEON.pl](http://www.deon.pl/), stworzył i prowadzi Projekt [faceBóg](https://www.facebook.com/facebogpl/?fref=ts), polski profil papieża Franciszka oraz [Sakrowpadki](https://www.facebook.com/sakrowpadki/?fref=ts). Współautor wielu książek o tytułach „Życie na pełnej petardzie- czyli wiara, polędwica i miłość”, „Sposób na (cholernie) szczęśliwe życie” i in. Przyznaje, że nazywa siebie „kościelnym” i zależy mu na spotkaniach z młodzieżą w „realu”. Szczery, bezpośredni, z doskonałym poczuciem humoru i dystansem do siebie.


Sam prelegent tak mówi o konferencji:

<blockquote>Od najmłodszych lat słyszałem w kościele i na katechezie, że "żeby być dobrym katolikiem" trzeba przestrzegać przykazań i wypełniać Boże prawo. Przez lata słyszałem, że muszę robić coś dobrego, żeby zasługiwać na Bożą miłość. Często z ambony byłem przekonywany, że bycie chrześcijaninem polega na przestrzeganiu i bronieniu "chrześcijańskich wartości". Tymczasem Dobra Nowina to coś radykalnie innego. O tym, czym ona jest i jak odkrycie jej prawdziwego sensu może wywrócić nasze życie, relacje, marzenia i plany do góry nogami chciałbym opowiedzieć na spotkaniu. Zapraszam. Piotrek Żyłka.</blockquote>


Link do wydarzenia na **[Facebooku](https://www.facebook.com/events/1812854708978242/)**


Zobacz, jak dotrzeć na miejsce spotkania na **[mapce](kampus.jpg)**

<!--{{json:{"created_date":"2016-11-13 09:48:28","publish_down":"0000-00-00 00:00:00","id":"5467"}}}-->
