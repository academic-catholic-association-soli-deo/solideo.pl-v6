![lm14_02.jpg](lm14_02.jpg)

# W tym tygodniu!

<time>2014-11-24 19:25:28</time>



Zapraszamy Was na trzy wydarzenia, które w tym tygodniu organizujemy na uczelniach. Są to znany już Wam cykl **"Laboratorium Miłości", spotkanie z o. Adamem Szustakiem OP i Robertem "Litzą" Friedrichem** oraz nowość w naszych kalendarzach - **warsztaty "Obudź w sobie potencjał"** na UKSW. Rezerwujcie czas, zaczynamy już we wtorek!
** **


<!--{{intro-break}}-->


**
****
****Szczegóły:**


**LABORATORIUM MIŁOŚCI**

![laboratorium_milosci2014_01.jpg](laboratorium_milosci2014_01.jpg)


Wciąż poszukujesz swojej drugiej połówki? Masz już narzeczonego? A może jesteś niepoprawnym romantykiem? Nieważne, i tak nie może ominąć Cię tegoroczne LABORATORIUM MIŁOŚCI!
 
 LABORATORIUM MIŁOŚCI to coroczny cykl konferencji organizowany na Uniwersytecie Warszawskim od 2005 roku. Staramy się spojrzeć jak najszerzej na różne aspekty miłości: tę damsko – męską, małżeństwo, narzeczeństwo, sympatię, miłość do bliźniego, przyjaciela, a także... do samego siebie.
 
 Co roku największe aule Uniwersytetu Warszawskiego wypełniają się nie tylko studentami, którzy pragną posłuchać zapraszanych przez nas bardzo ciekawych gości.
 
 **25 listopada**, godz. 20:00, Aula Starego BUWu - "Od narzeczeństwa do małżeństwa, czyli krótka historia rewolucji" - konferencja o tym, co zmienia się po ślubie i czym różni się narzeczeństwo od małżeństwa, którą poprowadzi o. Michał Kubicz. 
 
 **27 listopada,** godz. 20:10, Aula Starego BUWu - "Coś więcej niż "dwie połówki"... Jak się poznawać, by stworzyć wielką miłość" - psycholog dr Szymon Grzelak o tym na co zwracać uwagę przy poznawaniu drugiej osoby, jak wygląda poznawanie siebie nawzajem na początku relacji, oraz o tym, że aby poznać innego człowieka trzeba najpierw poznać siebie.


A w przyszłym tygodniu:** ****1 grudnia**, godz. 18:30 - Gmach Główny PW, sala 134 - "Kiedy zbudować nowy porządek, czyli najlepsze zaczyna się po ślubie" - piosenkarka Natalia Niemen opowie o czystości przedmałżeńskiej, jej wartości oraz o swoich doświadczeniach z nią związanych. 
Po konferencji odbędzie się spotkanie z autorem książki "Laboratorium miłości", Zbigniewem Kaliszukiem. Będzie można nabyć jego książkę.


 

***


** 
****OBUDŹ W SOBIE POTENCJAŁ**

![wake_up01.jpg](wake_up01.jpg)
Zapraszamy na nowy projekt organizowany przez Soli Deo. W dniach** 25-27 listopada** odbędą się po raz pierwszy dni rozwoju osobistego, duchowego oraz biznesowego w oparciu o wartości chrześcijańskie na kampusie UKSW przy ul. Wóycickiego 1/3.
 
 Któż dzielniej wojuje niż ten, kto stara się pokonać samego siebie? To powinno być naszym zadaniem! Pokonać samego siebie, stawać się codziennie coraz mężniejszymi, coraz lepszymi w tej walce. Pokorne poznanie siebie pewniej prowadzi do Boga. Aby mieć cierpliwość do innych, najpierw trzeba mieć cierpliwość do samego siebie.
 
 ZAPISY NA WARSZTATY MAILOWO!! 
 na adres: solideo.uksw@gmail.com w tytule tytuł szkolenia.
 
 Plan konferencji:
 
 **Wtorek (25.11):** 
 10.00 mini konferencja warsztatowa z Tomaszem Sztreker „Co Ci jest potrzebne, aby osiągnąć milion? – Wiara w Biznesie”, -s.114 w bud. 21 (Audytorium Maximum)
 17.45 warsztaty z ks. dr Rafałem Ostrowskim "Bóg zaprasza Cię do rozwoju". -s.201 w bud. 21 (AM)
 
 **Środa (26.11):**
 15.00 warsztaty z Maciejem Gnyszką „Sztuka tworzenia sieci osób życzliwych, czyli czym jest networking” -s. 1522 bud 15
 17.00 wykład interaktywny z Ewą Bereła "Inteligencja emocjonalna – moda czy sposób na sukces?" - warsztat dotyczący budowania poczucia własnej wartości (jedna z kompetencji EQ) - s.108 w bud. 21
 
 **Czwartek (27.11):**
 13.20 warsztaty z Dorotą Bulkowską "Asertywnie? Ale jak....? o budowaniu zdrowych relacji" s.327 bud 21
 16.00 warsztaty z Łukaszem Kucharskim "Ciało i duch -zmiana nawyków" -.s. 202 w bud. 21 
 
 
 Warsztaty będą trwać ok 1,5-2 godzin.


 

***


 
**WILKI DWA**

![wilki_dwa01.jpg](wilki_dwa01.jpg)
 Zapraszamy na spotkanie z autorami książki „Wilki Dwa. Męska Przeprawa przez życie” - o. Adamem Szustakiem OP i Robertem "LITZĄ" Friedrichem!
 
 Konferencja odbędzie się w najbliższą środę, **26 listopada** z o godzinie 19:30 w auli A Szkoły Głównej Handlowej (budynek A) przy ulicy Rakowieckiej 24.
 
 NIESTETY LICZBA MIEJSC JEST OGRANICZONA. Obowiązuje zasada - kto pierwszy, ten lepszy.
 
 Książka "Wilki Dwa" wydana przez wydawnictwo Znak jest już do kupienia w księgarniach i sklepach internetowych:
 
 Rockowy muzyk i wędrowny kaznodzieja tropią dwa wilki, które żyją w każdym z nas. Wilk zły nie ma nam nic do zaoferowania, ale atakuje podstępnie, z zaskoczenia. Robi wszystko, żeby nas upodlić. Wkręca w najgorsze sytuacje. Wilk dobry to Wszechmoc, która z niczego potrafi stworzyć życie. Ten wilk wiernie chodzi za nami i pokazuje naszą wartość.
 
 Autorzy opowiadają o ekstremalnej drodze, którą każdy musi przejść. O drodze, na której często dopada nas zwątpienie, depresja, bunt, ale też spotyka szczęście, radość i spełnienie. Celnie i konkretnie. Autentycznie na maksa. Obaj każdego dnia toczą walkę z jednym i drugim wilkiem, i nie zawsze udaje się wybrać tego dobrego.


<!--{{json:{"created_date":"2014-11-24 19:25:28","publish_down":"0000-00-00 00:00:00","id":"5412"}}}-->
