{"content":"\n**\n![images\/jubileusz\/25_lat_SoliDeo_kardKazimierzNycz02.jpg](images\/jubileusz\/25_lat_SoliDeo_kardKazimierzNycz02.jpg)**\n\r\n\n**Jako biskup dzi\u0119kuj\u0119 za to, co do mnie dociera z waszej dzia\u0142alno\u015bci**\n\r\n\nBracia i siostry, szanowni panowie profesorowie rektorzy,\n\r\n\nnajpierw bardzo dzi\u0119kuj\u0119 za to, \u017ce przyszli\u015bcie \u015bwi\u0119towa\u0107 swoje 25-lecie jako Akademickie Stowarzyszenie M\u0142odzie\u017cy (?) do matki ko\u015bcio\u0142\u00f3w archidiecezji warszawskiej, do naszej archikatedry. To pi\u0119kny spos\u00f3b \u015bwi\u0119towania i pi\u0119kny spos\u00f3b dzi\u0119kczynienia Bogu za te ca\u0142e 25 lat dzia\u0142alno\u015bci Stowarzyszenia i za wszystkie owoce \u2013 te kt\u00f3re mo\u017cna zmierzy\u0107 i zwa\u017cy\u0107 i te, kt\u00f3rych nie mo\u017cna zmierzy\u0107, jakie sta\u0142y si\u0119 udzia\u0142em tysi\u0119cy m\u0142odych ludzi \u2013 student\u00f3w, w czasie tych 25 lat. Jest to najwspanialsze dzi\u0119kczynienie poniewa\u017c sama Eucharystia jest dzi\u0119kczynieniem Bogu, w kt\u00f3rej Jezus Chrystus sk\u0142ada swoj\u0105 ofiar\u0119, dzi\u0119kuje razem z nami za wielkie dzie\u0142a Bo\u017ce i ludzkie, kt\u00f3re staj\u0105 si\u0119 w naszym \u017cyciu.\u00a0\n\r\n\n25 lat to jest spory kawa\u0142ek czasu. Niekt\u00f3rzy, kt\u00f3rzy nale\u017celi do Stowarzyszenia u jego pocz\u0105tk\u00f3w s\u0105 ju\u017c dzisiaj bardzo dojrza\u0142ymi lud\u017ami i mo\u017ce dzi\u0119ki pomocy tak\u017ce tej formacji s\u0142u\u017c\u0105 w r\u00f3\u017cnych miejscach spo\u0142ecze\u0144stwa Polski i nie tylko Polski, \u015bwiata. S\u0142u\u017c\u0105 cz\u0142owiekowi, s\u0142u\u017c\u0105 ludzkiej spo\u0142eczno\u015bci, s\u0142u\u017c\u0105 Ko\u015bcio\u0142owi i w Ko\u015bciele poniewa\u017c s\u0105 Ko\u015bcio\u0142em - s\u0105 cz\u0142onkami Mistycznego Cia\u0142a Chrystusa. R\u00f3\u017cnorodnymi, kt\u00f3rych zespala Duch \u015awi\u0119ty i w miar\u0119 swoich powo\u0142a\u0144 szczeg\u00f3\u0142owych podejmuj\u0105 te s\u0142u\u017cb\u0119 do kt\u00f3rej si\u0119 przygotowywali przez studia i przez dzia\u0142alno\u015b\u0107 w Stowarzyszeniu.\n\r\n\nW swoim przem\u00f3wieniu i s\u0142owie, kt\u00f3re wypowiedzia\u0142 wasz przedstawiciel przywo\u0142ali\u015bcie \u00a0- i trudno nie przywo\u0142a\u0107 - ksi\u0119dza kardyna\u0142a Stefana Wyszy\u0144skiego Prymasa Tysi\u0105clecia, S\u0142ug\u0119 Bo\u017cego, kt\u00f3ry jest waszym patronem i kt\u00f3rego s\u0142owa mu bliskie i serdeczne \u201etylko Bogu \u2013 Soli Deo\u201d stoj\u0105 w nazwie waszego Stowarzyszenia. Rzeczywi\u015bcie, ten Prymas Tysi\u0105clecia w ca\u0142ym swoim \u017cyciu kap\u0142a\u0144skim i biskupim by\u0142 blisko ludzi, ich problem\u00f3w, stara\u0142 si\u0119 tych ludzi formowa\u0107, stwarza\u0107 r\u00f3\u017cne przestrzenie dzia\u0142alno\u015bci, zw\u0142aszcza w okresie mi\u0119dzywojennym kiedy sam by\u0142 studentem, potem by\u0142 duszpasterzem na Katolickim\n![images\/jubileusz\/cytat_kard1.jpg](images\/jubileusz\/cytat_kard1.jpg) Uniwersytecie Lubelskim i duszpasterzem robotnik\u00f3w i wszystkich, kt\u00f3rzy potrzebowali tego wsp\u00f3lnotowego dzia\u0142ania. Jest bowiem wiele takich rzeczy w \u017cyciu, kt\u00f3re cz\u0142owiek w pojedynk\u0119 nie jest w stanie zrobi\u0107 dlatego potrzebuje si\u0119 gromadzi\u0107 i zbiera\u0107, tworzy\u0107 pewne struktury nie dla samych struktur, ale po to by wzmocni\u0107 swoje dzia\u0142anie. Tak dzia\u0142ali ludzie w ci\u0105gu wszystkich wiek\u00f3w, tak powstawa\u0142y wielkie, pot\u0119\u017cne zakony \u2013 za\u0142o\u017cyciel nosz\u0105cy w sobie charyzm\u0119 tak jak Matka Teresa z Kalkuty, kt\u00f3r\u0105 jeszcze pami\u0119tamy wszyscy. Ona sama radykalnie nastawiona na pomoc ludziom potrzebuj\u0105cym, umieraj\u0105cym na ulicach Kalkuty, wiedzia\u0142a doskonale, \u017ce nie jest w stanie sama podo\u0142a\u0107 temu wszystkiemu \u2013 potrzebuje oparcia wsp\u00f3lnoty. Dlatego za\u0142o\u017cy\u0142a nowy, wielki, pot\u0119\u017cny zakon, kt\u00f3ry dzia\u0142a w ca\u0142ym \u015bwiecie. Taka jest r\u00f3wnie\u017c istota wszystkich stowarzysze\u0144, kt\u00f3re s\u0105 nastawione i na student\u00f3w, na formacj\u0119, na wiele innych rzeczy, kt\u00f3re robicie r\u00f3wnie\u017c w waszym Soli Deo . Trzeba widzie\u0107 ten najwa\u017cniejszy cel dla kt\u00f3rego jeste\u015bcie powo\u0142ani. Po to \u017ceby zespoli\u0107 wszystkie si\u0142y, wykorzysta\u0107 wszystkie ludzkie talenty aby s\u0142u\u017cy\u0107 cz\u0142owiekowi.\n\r\n\nDrugim takim cz\u0142owiekiem, kt\u00f3rego tak\u017ce wspomnieli\u015bcie na pocz\u0105tku, bez kt\u00f3rego Ko\u015bci\u00f3\u0142 by\u0142by dzisiaj niew\u0105tpliwie inny, by\u0142 Ojciec \u015awi\u0119ty Jan Pawe\u0142 II, \u015bwi\u0119ty. To by\u0142 duszpasterz m\u0142odzie\u017cy z krwi i ko\u015bci. Duszpasterz akademicki w tamtym trudnym komunistycznym czasie gdzie student\u00f3w by\u0142o wprawdzie du\u017co mniej \u2013 5 razy mnie ni\u017c dzisiaj - ale o wiele trudniej by\u0142o do nich dotrze\u0107. Nie wolno by\u0142o organizowa\u0107 \u017cadnych stowarzysze\u0144, \u017cadnych grup. Czyniono to przy okazji spotka\u0144 przy parafii, przy okazji duszpasterstwa student\u00f3w w ko\u015bcio\u0142ach. W\u0142a\u015bnie Jan Pawe\u0142 II kiedy w \u201979 roku, a wi\u0119c 35 lat temu, przyjecha\u0142 jak prawie 60-letni cz\u0142owiek do Polski ze swoj\u0105 pierwsz\u0105 pielgrzymk\u0105, jeszcze \u017cy\u0142 wtedy kardyna\u0142 Wyszy\u0144ski. W tej pierwszej pielgrzymce w Krakowie i w Warszawie gdzie by\u0142o najwi\u0119cej student\u00f3w, pokaza\u0142 jakie s\u0105 istotne problemy m\u0142odzie\u017cy akademickiej. W s\u0142awetnym \u2013 mo\u017cna go dzisiaj przeczyta\u0107, czy us\u0142ysze\u0107 w telewizji czy w radiu \u2013 przem\u00f3wieniu, kt\u00f3re wyg\u0142osi\u0142 do student\u00f3w na Ska\u0142ce w Krakowie, gdzie si\u0119 okaza\u0142 jako do\u015bwiadczony, cho\u0107 ju\u017c nie m\u0142ody przecie\u017c, duszpasterz akademicki. \u2026i stawia\u0142 m\u0142odym ludziom pytania. Stawia\u0142 wyzwania, wymagania, ale czyni\u0142 to w taki spos\u00f3b, \u017ce m\u0142odzie\u017c sz\u0142a za nim bo wierzy\u0142a, \u017ce ich kocha, wierzy\u0142a, \u017ce chce ich dobra i wierzy\u0142a, \u017ce pok\u0142ada w nich nadziej\u0119 nie tylko wtedy, kiedy m\u00f3wi\u0142 a m\u00f3wi\u0142 dziesi\u0105tki, setki razy o was m\u0142odych\u00a0 i do was m\u0142odych: jeste\u015bcie nadziej\u0105 Ko\u015bcio\u0142a i \u015bwiata. Powt\u00f3rzy\u0142 to potem w spotkaniu z akademikami(?) pod ko\u015bcio\u0142em \u015bw. Anny, gdzie do dzisiaj si\u0119 gromadzicie jako studenci, wtedy w tamtym w\u0142a\u015bnie czasie. On doskonale wiedzia\u0142, \u017ce m\u0142ode pokolenie jest inne i cz\u0119sto to podkre\u015bla\u0142 wbrew wszystkim tym, kt\u00f3rzy narzekali na m\u0142odzie\u017c. Podkre\u015bla\u0142a i m\u00f3wi\u0142 wam i o was, \u017ce jeste\u015bcie nadziej\u0105 i jeste\u015bcie szans\u0105 dla wsp\u00f3\u0142czesnego \u015bwiata.\n\r\n![images\/jubileusz\/cytat_kard2.jpg](images\/jubileusz\/cytat_kard2.jpg)Poradzicie sobie, m\u00f3wi\u0142 to potem w p\u00f3\u017aniejszych pielgrzymkach, czy na spotkaniach m\u0142odzie\u017cy w r\u00f3\u017cnych miejscach \u015bwiata, pod jednym warunkiem: \u017ce te wasze umiej\u0119tno\u015bci, kt\u00f3re macie, i j\u0119zykowe, i informatyczne, i niewiadomo jeszcze jakie, b\u0119d\u0105 podparte fundamentem aksjologicznym, fundamentem warto\u015bci. Nie da si\u0119 budowa\u0107 domu na piasku. Przy pierwszych trudno\u015bciach dom ludzkiego \u017cycia zbudowany na piasku bez fundamentu musi si\u0119 rozsypa\u0107. \u00a0Dom trzeba budowa\u0107 na skale. To jest jedna z przypowie\u015bci Pana Jezusa. Na skale, kt\u00f3ra jest Chrystus, na skale, kt\u00f3r\u0105 jest Ewangelia, na skale kt\u00f3r\u0105 s\u0105 warto\u015bci, kt\u00f3rym prawdziwie chcemy s\u0142u\u017cy\u0107, niezmienne. Wtedy cz\u0142owiek jest pewny swojej drogi, kt\u00f3r\u0105 wybiera i idzie.\n\r\n\nS\u0142yszeli\u015bmy dzisiaj w liturgii te s\u0142owa pi\u0119knej modlitwy na pocz\u0105tku: Panie pomn\u00f3\u017c w nas wiar\u0119 , nadziej\u0119 i mi\u0142o\u015b\u0107 aby\u015bmy byli zdolni zachowa\u0107 Twoje przykazania. A potem w Ewangelii s\u0142yszymy pytanie skierowane do Jezusa - \u00a0niewa\u017cne, czy podchwytliwe, czy nie podchwytliwe ze strony Faryzeuszy - ale odpowied\u017a jest pe\u0142na i prawdziwa, kt\u00f3r\u0105 daje Chrystus. Z wiary nadziei i mi\u0142o\u015bci wyrasta w cz\u0142owieku zdolno\u015b\u0107 zachowywania Bo\u017cych przykaza\u0144, a w\u015br\u00f3d tych przykaza\u0144 tego najwa\u017cniejszego jakim jest podw\u00f3jne przykazanie mi\u0142o\u015bci, co nam dzisiaj przypomina Pan Jezus. Jednym z wa\u017cniejszych problem\u00f3w i spraw dzisiaj wszystkich ludzi \u2013 m\u0142odych i nie tylko \u2013 tak\u017ce nas starszych, jest to, \u017ceby nasze sumienie by\u0142o zgodne i odnosi\u0142o si\u0119 w swoich decyzjach i sondach do tego fundamentu o kt\u00f3rym m\u00f3wi nam dzisiaj Jezus, do tego fundamentu przykaza\u0144. Cz\u0142owiek nie tworzy norm moralnych, ale cz\u0142owiek je odkrywa. Odkrywa w swoim sumieniu. Natomiast je\u017celi zauwa\u017camy, \u017ce nasze sumienie rozstrzyga obok przykaza\u0144, obok prawa moralnego, to jest to alarmuj\u0105cy dzwonek do tego, \u017ceby si\u0119 zabra\u0107 do pracy nad kszta\u0142towaniem swojego sumienia, \u017ceby by\u0142o rzeczywi\u015bcie sanktuarium w kt\u00f3rym prawo Bo\u017ce, prawo naturalne dochodzi do nas po to \u017ceby cz\u0142owiek mia\u0142 kryterium os\u0105du konkretnego czynu, konkretnej sprawy. Znamienne, w dobie subiektywizmu, relatywizmu, kiedy ka\u017cdy wbrew temu co naucza\u0142 papie\u017c Jan Pawe\u0142 II, \u017ce prawo o dobru i prawda o dobru jest ponad nami, poza nami \u2013 trzeba jej szuka\u0107 i do niej dostosowywa\u0107 swoje \u017cycie, a nie prawo dostosowywa\u0107 do swojego \u017cycia, wbrew temu pr\u00f3buje wsp\u00f3\u0142czesny cz\u0142owiek bardzo cz\u0119sto sam tworzy\u0107 sobie kryteria dobra i z\u0142a \u2013 po swojemu rozstrzyga\u0107 powtarzaj\u0105c jakby grzech pierworodny w swojej istocie. Wtedy warto sobie przypomnie\u0107 s\u0142owa \u015bw. Paw\u0142a z Listu do Koryntian, kiedy m\u00f3wi: je\u017celi sumienie mam spokojne i sumienie nie oskar\u017ca mnie, to jeszcze to nic nie znaczy bo ponad sumieniem jest prawo i B\u00f3g, jest Pan. To te\u017c by\u0142y s\u0142owa, kt\u00f3re cz\u0119sto przypominali ci dwaj wielcy Polacy \u2013 \u015bw. Jan Pawe\u0142 II i S\u0142uga Bo\u017cy kardyna\u0142 Wyszy\u0144ski. I to te\u017c jest jakby to pole i ta przestrze\u0144 waszej pracy w Soli Deo na r\u00f3\u017cnych uczelniach warszawskich w kt\u00f3rych dzia\u0142acie i rozwijacie si\u0119.\n\r\n![images\/jubileusz\/cytat_kard3.jpg](images\/jubileusz\/cytat_kard3.jpg)Tym si\u0119 r\u00f3\u017cnicie od duszpasterstwa akademickiego, \u017ce podejmujecie Wasze zadania na Wasz\u0105, katolik\u00f3w \u2013 \u015bwieckich, odpowiedzialno\u015b\u0107. W duszpasterstwie akademickim du\u017co tej odpowiedzialno\u015bci bierze na siebie ten, kt\u00f3ry jest duszpasterzem. W stowarzyszeniu katolickim, katolik\u00f3w \u2013 \u015bwieckich, odpowiedzialno\u015b\u0107 jest na Waszych ramionach. Kap\u0142an pe\u0142ni rol\u0119 kapelana. A wy podejmujcie i wyczuwajcie te wszystkie najwa\u017cniejsze sprawy, kt\u00f3re trzeba podejmowa\u0107 dzisiaj na uczelni, w \u015brodowisku student\u00f3w, czy w \u015brodowisku m\u0142odych absolwent\u00f3w, kt\u00f3rzy tak\u017ce jeszcze nale\u017c\u0105 do waszego stowarzyszenia.\n\r\n\nJa dzi\u0119kuj\u0119 dzisiaj razem z wami. Jako biskup dzi\u0119kuj\u0119 za to, co do mnie dociera z waszej dzia\u0142alno\u015bci. Dzi\u0119kuj\u0119 za wasz\u0105 dzia\u0142alno\u015b\u0107 kulturaln\u0105 na uczelniach, dzi\u0119kuj\u0119 za organizowanie w ramach uczelni debat i dyskusji naukowych, popularnonaukowych na r\u00f3\u017cne aktualne wsp\u00f3\u0142czesne tematy i wyzwania - etyczne, \u015bwiatopogl\u0105dowe. Dzi\u0119kuj\u0119 tak\u017ce za to, \u017ce pr\u00f3bujecie wchodzi\u0107 nawet tak g\u0142\u0119boko, dzi\u0119ki \u017cyczliwo\u015bci Waszych rektor\u00f3w na uczelni, i w ramach uczelni pr\u00f3bujecie organizowa\u0107 godziny, dni refleksji na wz\u00f3r rekolekcji, kt\u00f3re prze\u017cywamy w ko\u015bcio\u0142ach i w parafiach. To s\u0105 wasze zadania. To nie jest pomoc duszpasterzowi, to nie jest pomoc kap\u0142anowi. To jest wasza w\u0142asna odpowiedzialno\u015b\u0107 ludzi zrzeszonych i stowarzyszonych dla wsp\u00f3lnego dobra. I za te wszystkie wymiary waszej dzia\u0142alno\u015bci i za to odkrywanie ci\u0105gle na nowo potrzeby i warto\u015bci tego fundamentu na kt\u00f3rym cz\u0142owiek buduje swoje \u017cycie bardzo Wam dzi\u0119kuje i b\u0119dziemy dzi\u0119kowa\u0107 w czasie tej ca\u0142ej dzisiejszej Eucharystii.\n\r\n\n\u00a0\n\r\n\nKsi\u0105dz Arcybiskup Kazimierz Kardyna\u0142 Nycz, Metropolita Warszawski\u00a0\n","source":"jom","title":"25-lecie - homilia - kardyna\u0142 Nycz","publish_down":"0000-00-00 00:00:00","created":"2014-12-08 23:53:56","id":"5417","original_introtext":"<p class=\"MsoNormal\"><strong style=\"mso-bidi-font-weight: normal;\"><span style=\"font-size: 12.0pt; mso-bidi-font-size: 11.0pt; line-height: 115%;\"><img src=\"images\/jubileusz\/25_lat_SoliDeo_kardKazimierzNycz02.jpg\" border=\"0\" width=\"250\" height=\"171\" style=\"float: left; border: 0; margin-left: 10px; margin-right: 10px;\" \/><\/span><\/strong><\/p>\r\n<p class=\"MsoNormal\"><strong style=\"mso-bidi-font-weight: normal;\"><span style=\"font-size: 12.0pt; mso-bidi-font-size: 11.0pt; line-height: 115%;\">Jako biskup dzi\u0119kuj\u0119 za to, co do mnie dociera z waszej dzia\u0142alno\u015bci<\/span><\/strong><\/p>\r\n<p class=\"MsoNormal\" style=\"text-align: justify;\">Bracia i siostry, szanowni panowie profesorowie rektorzy,<\/p>\r\n<p class=\"MsoNormal\" style=\"text-align: justify;\">najpierw bardzo dzi\u0119kuj\u0119 za to, \u017ce przyszli\u015bcie \u015bwi\u0119towa\u0107 swoje 25-lecie jako Akademickie Stowarzyszenie M\u0142odzie\u017cy (?) do matki ko\u015bcio\u0142\u00f3w archidiecezji warszawskiej, do naszej archikatedry. To pi\u0119kny spos\u00f3b \u015bwi\u0119towania i pi\u0119kny spos\u00f3b dzi\u0119kczynienia Bogu za te ca\u0142e 25 lat dzia\u0142alno\u015bci Stowarzyszenia i za wszystkie owoce \u2013 te kt\u00f3re mo\u017cna zmierzy\u0107 i zwa\u017cy\u0107 i te, kt\u00f3rych nie mo\u017cna zmierzy\u0107, jakie sta\u0142y si\u0119 udzia\u0142em tysi\u0119cy m\u0142odych ludzi \u2013 student\u00f3w, w czasie tych 25 lat. Jest to najwspanialsze dzi\u0119kczynienie poniewa\u017c sama Eucharystia jest dzi\u0119kczynieniem Bogu, w kt\u00f3rej Jezus Chrystus sk\u0142ada swoj\u0105 ofiar\u0119, dzi\u0119kuje razem z nami za wielkie dzie\u0142a Bo\u017ce i ludzkie, kt\u00f3re staj\u0105 si\u0119 w naszym \u017cyciu.\u00a0<\/p>\r\n<p class=\"MsoNormal\" style=\"text-align: justify;\">25 lat to jest spory kawa\u0142ek czasu. Niekt\u00f3rzy, kt\u00f3rzy nale\u017celi do Stowarzyszenia u jego pocz\u0105tk\u00f3w s\u0105 ju\u017c dzisiaj bardzo dojrza\u0142ymi lud\u017ami i mo\u017ce dzi\u0119ki pomocy tak\u017ce tej formacji s\u0142u\u017c\u0105 w r\u00f3\u017cnych miejscach spo\u0142ecze\u0144stwa Polski i nie tylko Polski, \u015bwiata. S\u0142u\u017c\u0105 cz\u0142owiekowi, s\u0142u\u017c\u0105 ludzkiej spo\u0142eczno\u015bci, s\u0142u\u017c\u0105 Ko\u015bcio\u0142owi i w Ko\u015bciele poniewa\u017c s\u0105 Ko\u015bcio\u0142em - s\u0105 cz\u0142onkami Mistycznego Cia\u0142a Chrystusa. R\u00f3\u017cnorodnymi, kt\u00f3rych zespala Duch \u015awi\u0119ty i w miar\u0119 swoich powo\u0142a\u0144 szczeg\u00f3\u0142owych podejmuj\u0105 te s\u0142u\u017cb\u0119 do kt\u00f3rej si\u0119 przygotowywali przez studia i przez dzia\u0142alno\u015b\u0107 w Stowarzyszeniu.<\/p>\r\n<p class=\"MsoNormal\" style=\"text-align: justify;\">W swoim przem\u00f3wieniu i s\u0142owie, kt\u00f3re wypowiedzia\u0142 wasz przedstawiciel przywo\u0142ali\u015bcie <span style=\"mso-spacerun: yes;\">\u00a0<\/span>- i trudno nie przywo\u0142a\u0107 - ksi\u0119dza kardyna\u0142a Stefana Wyszy\u0144skiego Prymasa Tysi\u0105clecia, S\u0142ug\u0119 Bo\u017cego, kt\u00f3ry jest waszym patronem i kt\u00f3rego s\u0142owa mu bliskie i serdeczne \u201etylko Bogu \u2013 Soli Deo\u201d stoj\u0105 w nazwie waszego Stowarzyszenia. Rzeczywi\u015bcie, ten Prymas Tysi\u0105clecia w ca\u0142ym swoim \u017cyciu kap\u0142a\u0144skim i biskupim by\u0142 blisko ludzi, ich problem\u00f3w, stara\u0142 si\u0119 tych ludzi formowa\u0107, stwarza\u0107 r\u00f3\u017cne przestrzenie dzia\u0142alno\u015bci, zw\u0142aszcza w okresie mi\u0119dzywojennym kiedy sam by\u0142 studentem, potem by\u0142 duszpasterzem na Katolickim<img src=\"images\/jubileusz\/cytat_kard1.jpg\" border=\"0\" width=\"320\" height=\"150\" style=\"float: right; border: 0; margin-left: 6px; margin-right: 6px;\" \/> Uniwersytecie Lubelskim i duszpasterzem robotnik\u00f3w i wszystkich, kt\u00f3rzy potrzebowali tego wsp\u00f3lnotowego dzia\u0142ania. Jest bowiem wiele takich rzeczy w \u017cyciu, kt\u00f3re cz\u0142owiek w pojedynk\u0119 nie jest w stanie zrobi\u0107 dlatego potrzebuje si\u0119 gromadzi\u0107 i zbiera\u0107, tworzy\u0107 pewne struktury nie dla samych struktur, ale po to by wzmocni\u0107 swoje dzia\u0142anie. Tak dzia\u0142ali ludzie w ci\u0105gu wszystkich wiek\u00f3w, tak powstawa\u0142y wielkie, pot\u0119\u017cne zakony \u2013 za\u0142o\u017cyciel nosz\u0105cy w sobie charyzm\u0119 tak jak Matka Teresa z Kalkuty, kt\u00f3r\u0105 jeszcze pami\u0119tamy wszyscy. Ona sama radykalnie nastawiona na pomoc ludziom potrzebuj\u0105cym, umieraj\u0105cym na ulicach Kalkuty, wiedzia\u0142a doskonale, \u017ce nie jest w stanie sama podo\u0142a\u0107 temu wszystkiemu \u2013 potrzebuje oparcia wsp\u00f3lnoty. Dlatego za\u0142o\u017cy\u0142a nowy, wielki, pot\u0119\u017cny zakon, kt\u00f3ry dzia\u0142a w ca\u0142ym \u015bwiecie. Taka jest r\u00f3wnie\u017c istota wszystkich stowarzysze\u0144, kt\u00f3re s\u0105 nastawione i na student\u00f3w, na formacj\u0119, na wiele innych rzeczy, kt\u00f3re robicie r\u00f3wnie\u017c w waszym Soli Deo . Trzeba widzie\u0107 ten najwa\u017cniejszy cel dla kt\u00f3rego jeste\u015bcie powo\u0142ani. Po to \u017ceby zespoli\u0107 wszystkie si\u0142y, wykorzysta\u0107 wszystkie ludzkie talenty aby s\u0142u\u017cy\u0107 cz\u0142owiekowi.<\/p>\r\n<p class=\"MsoNormal\" style=\"text-align: justify;\">Drugim takim cz\u0142owiekiem, kt\u00f3rego tak\u017ce wspomnieli\u015bcie na pocz\u0105tku, bez kt\u00f3rego Ko\u015bci\u00f3\u0142 by\u0142by dzisiaj niew\u0105tpliwie inny, by\u0142 Ojciec \u015awi\u0119ty Jan Pawe\u0142 II, \u015bwi\u0119ty. To by\u0142 duszpasterz m\u0142odzie\u017cy z krwi i ko\u015bci. Duszpasterz akademicki w tamtym trudnym komunistycznym czasie gdzie student\u00f3w by\u0142o wprawdzie du\u017co mniej \u2013 5 razy mnie ni\u017c dzisiaj - ale o wiele trudniej by\u0142o do nich dotrze\u0107. Nie wolno by\u0142o organizowa\u0107 \u017cadnych stowarzysze\u0144, \u017cadnych grup. Czyniono to przy okazji spotka\u0144 przy parafii, przy okazji duszpasterstwa student\u00f3w w ko\u015bcio\u0142ach. W\u0142a\u015bnie Jan Pawe\u0142 II kiedy w \u201979 roku, a wi\u0119c 35 lat temu, przyjecha\u0142 jak prawie 60-letni cz\u0142owiek do Polski ze swoj\u0105 pierwsz\u0105 pielgrzymk\u0105, jeszcze \u017cy\u0142 wtedy kardyna\u0142 Wyszy\u0144ski. W tej pierwszej pielgrzymce w Krakowie i w Warszawie gdzie by\u0142o najwi\u0119cej student\u00f3w, pokaza\u0142 jakie s\u0105 istotne problemy m\u0142odzie\u017cy akademickiej. W s\u0142awetnym \u2013 mo\u017cna go dzisiaj przeczyta\u0107, czy us\u0142ysze\u0107 w telewizji czy w radiu \u2013 przem\u00f3wieniu, kt\u00f3re wyg\u0142osi\u0142 do student\u00f3w na Ska\u0142ce w Krakowie, gdzie si\u0119 okaza\u0142 jako do\u015bwiadczony, cho\u0107 ju\u017c nie m\u0142ody przecie\u017c, duszpasterz akademicki. \u2026i stawia\u0142 m\u0142odym ludziom pytania. Stawia\u0142 wyzwania, wymagania, ale czyni\u0142 to w taki spos\u00f3b, \u017ce m\u0142odzie\u017c sz\u0142a za nim bo wierzy\u0142a, \u017ce ich kocha, wierzy\u0142a, \u017ce chce ich dobra i wierzy\u0142a, \u017ce pok\u0142ada w nich nadziej\u0119 nie tylko wtedy, kiedy m\u00f3wi\u0142 a m\u00f3wi\u0142 dziesi\u0105tki, setki razy o was m\u0142odych<span style=\"mso-spacerun: yes;\">\u00a0 <\/span>i do was m\u0142odych: jeste\u015bcie nadziej\u0105 Ko\u015bcio\u0142a i \u015bwiata. Powt\u00f3rzy\u0142 to potem w spotkaniu z akademikami(?) pod ko\u015bcio\u0142em \u015bw. Anny, gdzie do dzisiaj si\u0119 gromadzicie jako studenci, wtedy w tamtym w\u0142a\u015bnie czasie. On doskonale wiedzia\u0142, \u017ce m\u0142ode pokolenie jest inne i cz\u0119sto to podkre\u015bla\u0142 wbrew wszystkim tym, kt\u00f3rzy narzekali na m\u0142odzie\u017c. Podkre\u015bla\u0142a i m\u00f3wi\u0142 wam i o was, \u017ce jeste\u015bcie nadziej\u0105 i jeste\u015bcie szans\u0105 dla wsp\u00f3\u0142czesnego \u015bwiata.<\/p>\r\n<p class=\"MsoNormal\" style=\"text-align: justify;\"><img src=\"images\/jubileusz\/cytat_kard2.jpg\" border=\"0\" width=\"350\" height=\"100\" style=\"float: left; border-width: 0px; border-color: currentColor; border-style: none; border: 0; margin-left: 6px; margin-right: 6px;\" \/>Poradzicie sobie, m\u00f3wi\u0142 to potem w p\u00f3\u017aniejszych pielgrzymkach, czy na spotkaniach m\u0142odzie\u017cy w r\u00f3\u017cnych miejscach \u015bwiata, pod jednym warunkiem: \u017ce te wasze umiej\u0119tno\u015bci, kt\u00f3re macie, i j\u0119zykowe, i informatyczne, i niewiadomo jeszcze jakie, b\u0119d\u0105 podparte fundamentem aksjologicznym, fundamentem warto\u015bci. Nie da si\u0119 budowa\u0107 domu na piasku. Przy pierwszych trudno\u015bciach dom ludzkiego \u017cycia zbudowany na piasku bez fundamentu musi si\u0119 rozsypa\u0107. <span style=\"mso-spacerun: yes;\">\u00a0<\/span>Dom trzeba budowa\u0107 na skale. To jest jedna z przypowie\u015bci Pana Jezusa. Na skale, kt\u00f3ra jest Chrystus, na skale, kt\u00f3r\u0105 jest Ewangelia, na skale kt\u00f3r\u0105 s\u0105 warto\u015bci, kt\u00f3rym prawdziwie chcemy s\u0142u\u017cy\u0107, niezmienne. Wtedy cz\u0142owiek jest pewny swojej drogi, kt\u00f3r\u0105 wybiera i idzie.<\/p>\r\n<p class=\"MsoNormal\" style=\"text-align: justify;\">S\u0142yszeli\u015bmy dzisiaj w liturgii te s\u0142owa pi\u0119knej modlitwy na pocz\u0105tku: Panie pomn\u00f3\u017c w nas wiar\u0119 , nadziej\u0119 i mi\u0142o\u015b\u0107 aby\u015bmy byli zdolni zachowa\u0107 Twoje przykazania. A potem w Ewangelii s\u0142yszymy pytanie skierowane do Jezusa - <span style=\"mso-spacerun: yes;\">\u00a0<\/span>niewa\u017cne, czy podchwytliwe, czy nie podchwytliwe ze strony Faryzeuszy - ale odpowied\u017a jest pe\u0142na i prawdziwa, kt\u00f3r\u0105 daje Chrystus. Z wiary nadziei i mi\u0142o\u015bci wyrasta w cz\u0142owieku zdolno\u015b\u0107 zachowywania Bo\u017cych przykaza\u0144, a w\u015br\u00f3d tych przykaza\u0144 tego najwa\u017cniejszego jakim jest podw\u00f3jne przykazanie mi\u0142o\u015bci, co nam dzisiaj przypomina Pan Jezus. Jednym z wa\u017cniejszych problem\u00f3w i spraw dzisiaj wszystkich ludzi \u2013 m\u0142odych i nie tylko \u2013 tak\u017ce nas starszych, jest to, \u017ceby nasze sumienie by\u0142o zgodne i odnosi\u0142o si\u0119 w swoich decyzjach i sondach do tego fundamentu o kt\u00f3rym m\u00f3wi nam dzisiaj Jezus, do tego fundamentu przykaza\u0144. Cz\u0142owiek nie tworzy norm moralnych, ale cz\u0142owiek je odkrywa. Odkrywa w swoim sumieniu. Natomiast je\u017celi zauwa\u017camy, \u017ce nasze sumienie rozstrzyga obok przykaza\u0144, obok prawa moralnego, to jest to alarmuj\u0105cy dzwonek do tego, \u017ceby si\u0119 zabra\u0107 do pracy nad kszta\u0142towaniem swojego sumienia, \u017ceby by\u0142o rzeczywi\u015bcie sanktuarium w kt\u00f3rym prawo Bo\u017ce, prawo naturalne dochodzi do nas po to \u017ceby cz\u0142owiek mia\u0142 kryterium os\u0105du konkretnego czynu, konkretnej sprawy. Znamienne, w dobie subiektywizmu, relatywizmu, kiedy ka\u017cdy wbrew temu co naucza\u0142 papie\u017c Jan Pawe\u0142 II, \u017ce prawo o dobru i prawda o dobru jest ponad nami, poza nami \u2013 trzeba jej szuka\u0107 i do niej dostosowywa\u0107 swoje \u017cycie, a nie prawo dostosowywa\u0107 do swojego \u017cycia, wbrew temu pr\u00f3buje wsp\u00f3\u0142czesny cz\u0142owiek bardzo cz\u0119sto sam tworzy\u0107 sobie kryteria dobra i z\u0142a \u2013 po swojemu rozstrzyga\u0107 powtarzaj\u0105c jakby grzech pierworodny w swojej istocie. Wtedy warto sobie przypomnie\u0107 s\u0142owa \u015bw. Paw\u0142a z Listu do Koryntian, kiedy m\u00f3wi: je\u017celi sumienie mam spokojne i sumienie nie oskar\u017ca mnie, to jeszcze to nic nie znaczy bo ponad sumieniem jest prawo i B\u00f3g, jest Pan. To te\u017c by\u0142y s\u0142owa, kt\u00f3re cz\u0119sto przypominali ci dwaj wielcy Polacy \u2013 \u015bw. Jan Pawe\u0142 II i S\u0142uga Bo\u017cy kardyna\u0142 Wyszy\u0144ski. I to te\u017c jest jakby to pole i ta przestrze\u0144 waszej pracy w Soli Deo na r\u00f3\u017cnych uczelniach warszawskich w kt\u00f3rych dzia\u0142acie i rozwijacie si\u0119.<\/p>\r\n<p class=\"MsoNormal\" style=\"text-align: justify;\"><img src=\"images\/jubileusz\/cytat_kard3.jpg\" border=\"0\" width=\"250\" height=\"60\" style=\"float: right; border: 0;\" \/>Tym si\u0119 r\u00f3\u017cnicie od duszpasterstwa akademickiego, \u017ce podejmujecie Wasze zadania na Wasz\u0105, katolik\u00f3w \u2013 \u015bwieckich, odpowiedzialno\u015b\u0107. W duszpasterstwie akademickim du\u017co tej odpowiedzialno\u015bci bierze na siebie ten, kt\u00f3ry jest duszpasterzem. W stowarzyszeniu katolickim, katolik\u00f3w \u2013 \u015bwieckich, odpowiedzialno\u015b\u0107 jest na Waszych ramionach. Kap\u0142an pe\u0142ni rol\u0119 kapelana. A wy podejmujcie i wyczuwajcie te wszystkie najwa\u017cniejsze sprawy, kt\u00f3re trzeba podejmowa\u0107 dzisiaj na uczelni, w \u015brodowisku student\u00f3w, czy w \u015brodowisku m\u0142odych absolwent\u00f3w, kt\u00f3rzy tak\u017ce jeszcze nale\u017c\u0105 do waszego stowarzyszenia.<\/p>\r\n<p class=\"MsoNormal\" style=\"text-align: justify;\">Ja dzi\u0119kuj\u0119 dzisiaj razem z wami. Jako biskup dzi\u0119kuj\u0119 za to, co do mnie dociera z waszej dzia\u0142alno\u015bci. Dzi\u0119kuj\u0119 za wasz\u0105 dzia\u0142alno\u015b\u0107 kulturaln\u0105 na uczelniach, dzi\u0119kuj\u0119 za organizowanie w ramach uczelni debat i dyskusji naukowych, popularnonaukowych na r\u00f3\u017cne aktualne wsp\u00f3\u0142czesne tematy i wyzwania - etyczne, \u015bwiatopogl\u0105dowe. Dzi\u0119kuj\u0119 tak\u017ce za to, \u017ce pr\u00f3bujecie wchodzi\u0107 nawet tak g\u0142\u0119boko, dzi\u0119ki \u017cyczliwo\u015bci Waszych rektor\u00f3w na uczelni, i w ramach uczelni pr\u00f3bujecie organizowa\u0107 godziny, dni refleksji na wz\u00f3r rekolekcji, kt\u00f3re prze\u017cywamy w ko\u015bcio\u0142ach i w parafiach. To s\u0105 wasze zadania. To nie jest pomoc duszpasterzowi, to nie jest pomoc kap\u0142anowi. To jest wasza w\u0142asna odpowiedzialno\u015b\u0107 ludzi zrzeszonych i stowarzyszonych dla wsp\u00f3lnego dobra. I za te wszystkie wymiary waszej dzia\u0142alno\u015bci i za to odkrywanie ci\u0105gle na nowo potrzeby i warto\u015bci tego fundamentu na kt\u00f3rym cz\u0142owiek buduje swoje \u017cycie bardzo Wam dzi\u0119kuje i b\u0119dziemy dzi\u0119kowa\u0107 w czasie tej ca\u0142ej dzisiejszej Eucharystii.<\/p>\r\n<p class=\"MsoNormal\">\u00a0<\/p>\r\n<p class=\"MsoNormal\">Ksi\u0105dz Arcybiskup Kazimierz Kardyna\u0142 Nycz, Metropolita Warszawski\u00a0<\/p>","original_fulltext":""}