![za_wszelka_cene01.jpg](za_wszelka_cene01.jpg)

# Fundamenty Sukcesu 2014

<time>2014-03-18 18:31:56</time>



Zapraszamy na kolejny cykl spotkań. Tym razem będą to Fundamenty Sukcesu.


**3 konferencje, 6 prelegentów**.


- Sukces x 2 - Jak osiągnąć sukces zawodowy i rodzinny?" - Marek i Agnieszka Bernaciak (02.04)
- "Za wszelką cenę? O wartościach we współczesnym świecie" - ks. dr. hab Maciej Bała (08.04)
- "Poczuj CSR! - Zobacz ludzką twarz biznesu!" - Justyna Januszewska, Jarosław Lepka (14.04)


<!--{{intro-break}}-->


 


 


**SPOTKANIA**


 

![images/newsy/sukces_x2_01.jpg](images/newsy/sukces_x2_01.jpg)Czy da się jednocześnie osiągnąć sukces zarówno w życiu zawodowym jak i rodzinnym? Jak rozpocząć i planować swoją ścieżkę kariery tak, żeby nie pochłonęła ona całej naszej uwagi, a jednocześnie prowadziła do spełnienia ambicji zawodowych? Nasza konferencja ma na celu pomóc Ci odpowiedzieć na te pytania, oraz przybliżyć możliwości jak i problemy, z którymi każdy młody człowiek spotyka się na początku swojej kariery. Planuj swoją przyszłość tak, żeby niczego nie żałować!

 Konferencję poprowadzą **Państwo Marek i Agnieszka Bernaciak**. Są oni absolwentami studiów ekonomicznych, prowadzą własną działalność gospodarczą i tworzą szczęśliwą rodzinę. Stanowią przykład na to, że każdy człowiek może osiągnąć w swoim życiu podwójny sukces - zrobić karierę zawodową nie rezygnując ze szczęścia rodzinnego.
Więcej informacji o prelegencie na stornie: [www](http://www.marekbernaciak.pl/).[marekbernaciak](http://www.marekbernaciak.pl/).[pl](http://www.marekbernaciak.pl/)


**2 kwietnia**, SGH Aula A, budynek A, godz. 19.00.

***

Ile jesteś gotowy poświęcić, żeby osiągnąć karierę? Czy naprawdę jest ona zawsze najważniejsza? Zaczynając swoje życie zawodowe często spotykamy się z przerastającymi nas problemami natury moralnej. Nie jesteśmy pewni gdzie znajduje się nieprzekraczalna granica, której, nie tylko katolik, nie powinien przekraczać w swojej drodze do kariery.

O trudnych wyborach podejmowanych na ścieżce zawodowej opowie **ks. dr. hab Maciej Bała**, profesor nadzwyczajny Instytutu Filozofii UKSW. Zajmuje się on problematyką współczesnej aksjologii, jest autorem i współautorem wielu książek i publikacji.
 Więcej informacji o prelegencie na stronie: [www](http://maciejbala.pl/).[maciejbala.](http://maciejbala.pl/)[pl](http://maciejbala.pl/)


**8 kwietnia**, Aula V, budynek G, SGH, godz. 19.20.

***

![csr01.jpg](csr01.jpg)Spotkanie poświęcone będzie tematyce społecznej odpowiedzialności biznesu.

 CSR a co to takiego? Czy to się opłaca? Czy to nie jest tylko modny trend? Co wspólnego ma CSR z religią katolicką? Czy będąc katolikiem mogę realizować się zawodowo? Jakie dylematy moralne napotyka dzisiejszy świat biznesu? Jak CSR zmienia na lepsze życie organizacji?

 Na te i wiele innych pytań odpowiedzą nasi goście:

**Pani Justyna Januszewska**, wicedyrektorka Forum Odpowiedzialnego Biznesu.

Więcej informacji o prelegencie [tutaj](http://odpowiedzialnybiznes.pl/zespol-fob/justyna-januszewska/)


**Pan Jarosław Lepka** kierownik Działu Odpowiedzialności Społecznej w NUTRICII i członek Zarządu Fundacji NUTRICIA.
Więcej informacji [tutaj](http://www.nutricia.com.pl/odpowiedzialnosc-spoleczna/nasza-wizja).


**14 kwietnia**, Aula A, budynek A, SGH, godz. 17.30.


 


 


ZAPRASZAMY!!!


<!--{{json:{"created_date":"2014-03-18 18:31:56","publish_down":"0000-00-00 00:00:00","id":"5377"}}}-->
