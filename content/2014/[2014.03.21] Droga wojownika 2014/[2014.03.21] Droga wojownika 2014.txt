![droga_wojownika_2014_01.jpg](droga_wojownika_2014_01.jpg)

# Droga wojownika 2014

<time>2014-03-21 10:35:41</time>



**WYJDŹ PRZED NAMIOT I POLICZ GWIAZDY!**

 Bóg zna twoje imię, twoje prawdziwe imię. On wie kim naprawdę jesteś. Włożył to głęboko w twoją istotę gdy cię stwarzał, i teraz pragnie to z ciebie wydobyć na zewnątrz... Abyś był tym kim zostałeś stworzony – Bożym zdobywcą z rasy duchowych zwycięzców. 

 Zostałeś stworzony jako zdobywca. Boży Wojownik. Ale kim jest ten wojownik, który żyje w tobie? Będziesz mógł go już niedługo poznać podczas serii spotkań "Droga wojownika". To cykl konferencji, podczas których znani goście przedstawią zdrowy obraz mężczyzny i skonfrontują go z tym co chce nam wmówić świat. Wśród zaproszonych gości mężczyźni: ojcowie - zarówno w sensie duchowym, jak i fizycznym, księża, biznesmeni, harcerz, bloger - osoby żyjące i działające z pasją.

 I pamiętaj - o drodze dowiesz się więcej idąc, niż studiując mapy!


 


**6 konferencji, **6 gości, m.in. **ks. Piotr Pawlukiewicz, Piotr Żyłka. **Koniecznie zobacz co przygotowaliśmy!


PRZEPRASZAMY PANIE, SPOTKANIA TYLKO DLA MĘŻCZYZN!


 


Patronat medialny - Studencka Telewizja Internetowa TVPW - [www.tvpw.pl](http://www.tvpw.pl)


[](http://www.tvpw.pl)
[![tvpw.jpg](tvpw.jpg)](http://www.tvpw.pl)


<!--{{intro-break}}-->


 
 
 
**SPOTKANIA**
 
 
**
![xPPawlukiewicz01.jpg](xPPawlukiewicz01.jpg)**
**Konferencja 1: Mężczyzna wojownikiem**
 
Co robi dzisiejszy mężczyzna? Jedzie do pracy, na uczelnię, siedzi przy biurku, rozlicza, ustala, biegnie na autobus, stoi w kolejce, czeka, czeka, czeka... Gdzie w tym wszystkim jest miejsce dla wojownika? Na to pytanie odpowie **ksiądz Piotr Pawlukiewicz** - doktor teologii, jeden z najbardziej znanych rekolekcjonistów i kaznodziei w Polsce, autor wielu książek o tematyce religijnej.

**25 marca**, UW Audytorium Maximum, godz. 19.30. 


***

 

**
![x_pra_RKneblewski.jpg](x_pra_RKneblewski.jpg)**
**Konferencja 2: Wojownik rycerzem**
 
Czy myślisz, że wzorzec rycerza w żaden sposób nie przystaje do współczesności? Czy naprawdę cechy takie, jak szlachetność, umiłowanie ojczyzny, czy honor straciły swe znaczenie? Żadną miarą! Na czym polega prawdziwa rycerskość i jak dziś można zawalczyć o damę swego serca, a także w obronie ukochanej matki - naszej ojczyzny? Na te oraz inne pytania odpowie **ks. prał. Roman Kneblewski**, proboszcz z bydgoskiego Sacré-Coeur, ksiądz - patriota, Sarmata ze szlacheckiego rodu.
 
**27 marca**, Gmach Główny PW, s. 219, godz. 19.00. 


***

 
**
![MMarbot01.jpg](MMarbot01.jpg)**
**Konferencja 3: Wojownik po upadku**

 
*"Albowiem ilekroć niedomagam, tylekroć jestem mocny"* 2Kor 12,10
 

Pamiętaj, musisz umieć przegrywać. Nie będziesz zawsze wygrywał... Każdy z nas to słyszał. Umiemy już przegrywać. Nauczyli nas tego. Ale tutaj historia się nie kończy. Wojownik, ten prawdziwy wojownik o którym teraz Ci mówię, rodzi się wtedy, gdy staje przed problemem który go przerasta. Dopiero wtedy gdy znajduje w sobie oddech, którego dotąd nie miał. Gdy odkrywa siłę, której wcześniej w nim nie było. O takim wojowniku opowie **Michel Marbot**, francuski biznesmen, który ukończył m.in. INSEAD – jedną z najbardziej prestiżowych szkół biznesu w Europie. Kierował bankiem w Grecji i Włoszech. Właściciel upadłej w tajemniczych okolicznościach firmy Malma.
 

**31 marca**, Gmach Główny PW, s. 219, godz. 19.00.
 
***

 
**
![RNoworolski02.jpg](RNoworolski02.jpg)**
**Konferencja 4: Wojownik na rozdrożu**

 
*"Nikt nie wie, dokąd go zaprowadzi droga póki nie stanie u celu"* J.R.R. Tolkien
 

To w takim razie jak ja mam wybierać? Gdy mam już cel i wiem, co chcę zrobić, to... jak mam to zrobić? Jak do niego dojść, do celu, do końca?
Co mam teraz, konkretnie, zrobić? Masa pytań, które pozostają bez odpowiedzi. A może po prostu źle ich szukamy? Przyjdź, jeśli chcesz dowiedziec się więcej. Posłuchaj **Roberta Noworolskiego**, męża i ojca, przedsiębiorcy zajmującego się konsultingiem i szkoleniami, propagującego AKADOS - Pozauczelniany Program Edukacji Menedżerskiej dla Studentów i Absolwentów.
 
**3 kwietnia**, UW Audytorium Maximum Aula A, godz. 19.30. 


***

 
**
![PBogusz01.jpg](PBogusz01.jpg)**
**Konferencja 5: Wojownik wodzem**

 
*"Niech w waszych sercach zamieszka lew!"* gen. Anders przed atakiem na Monte Cassino
 

Lider, przywódca, szef. Wódz. Wiele słów. Jeden sens. Niech ktoś to zrobi. Nie ja. Znasz to skądś? Ja tak. Dlaczego "nie ja"? Bo nie jestem wodzem. Bo nie umiem. Bo nie mam ku temu kwalifikacji. Bo brakuje mi możliwości... O tym, jak działa wódz-wojownik i na co go stać opowie **Piotr Bogusz** - mąż i ojciec z powołania, harcerz z wyboru, dyrektor wydawniczy w wydawnictwie edukacyjnym, który od wielu lat prowadzi formację dla męskiej gałęzi harcerstwa.
 
**7 kwietnia**, Gmach Główny PW, s. 219, godz. 19.00. 


***

 
**
![PZylka01.jpg](PZylka01.jpg)**
**Konferencja 6: Wojownik banitą**

 
*"Nie pytaj siebie, co potrzeba światu. Zapytaj się, co ożywia ciebie, i idź, zrób to, ponieważ światu potrzeba ludzi zywych."* Gil Bailie
 

Idź do pracy. Podążaj za modą. Zachowuj się normalnie. Bądź poprawny. Bądź neutralny. I powtarzaj dalej za mną: "jestem wolny...". O tym, na czym polega droga banity i jak ruszyć pod prąd opowie **Piotr Żyłka**, publicysta, dziennikarz i grafik komputerowy, pracujący w portalu redakcji Deon.pl i twórca portalu faceBóg i polskiego profilu papieża Franciszka.
 
**9 kwietnia**, Gmach Główny PW, s. 219, godz. 19.00
 
 
 
ZAPRASZAMY!

<!--{{json:{"created_date":"2014-03-21 10:35:41","publish_down":"0000-00-00 00:00:00","id":"5374"}}}-->
