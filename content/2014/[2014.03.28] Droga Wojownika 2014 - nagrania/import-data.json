{"content":"\n**DROGA WOJOWNIKA 2014 - WYJD\u0179 PRZED NAMIOT I POLICZ GWIAZDY!**\n\n B\u00f3g zna twoje imi\u0119, twoje prawdziwe imi\u0119. On wie kim naprawd\u0119 jeste\u015b. W\u0142o\u017cy\u0142 to g\u0142\u0119boko w twoj\u0105 istot\u0119 gdy ci\u0119 stwarza\u0142, i teraz pragnie to z ciebie wydoby\u0107 na zewn\u0105trz... Aby\u015b by\u0142 tym kim zosta\u0142e\u015b stworzony \u2013 Bo\u017cym zdobywc\u0105 z rasy duchowych zwyci\u0119zc\u00f3w.\n\n Zosta\u0142e\u015b stworzony jako zdobywca. Bo\u017cy Wojownik. Ale kim jest ten wojownik, kt\u00f3ry \u017cyje w tobie? B\u0119dziesz m\u00f3g\u0142 go ju\u017c nied\u0142ugo pozna\u0107 podczas serii spotka\u0144 \"Droga wojownika\". To cykl konferencji, podczas kt\u00f3rych znani go\u015bcie przedstawi\u0105 zdrowy obraz m\u0119\u017cczyzny i skonfrontuj\u0105 go z tym co chce nam wm\u00f3wi\u0107 \u015bwiat. W\u015br\u00f3d zaproszonych go\u015bci m\u0119\u017cczy\u017ani: ojcowie - zar\u00f3wno w sensie duchowym, jak i fizycznym, ksi\u0119\u017ca, biznesmeni, harcerz, bloger - osoby \u017cyj\u0105ce i dzia\u0142aj\u0105ce z pasj\u0105.\n\n I pami\u0119taj - o drodze dowiesz si\u0119 wi\u0119cej id\u0105c, ni\u017c studiuj\u0105c mapy!\n\r\n\n\u00a0\n\r\n\n\u00a0\n\r\n\n**Konferencja 1: M\u0119\u017cczyzna wojownikiem\n **25 marca, UW\n\r\n\n\u00a0\n![images\/Audio\/droga_wojownika14_01.jpg](images\/Audio\/droga_wojownika14_01.jpg)\n![images\/Audio\/droga_wojownika14_02.jpg](images\/Audio\/droga_wojownika14_02.jpg)\n![images\/Audio\/droga_wojownika14_03.jpg](images\/Audio\/droga_wojownika14_03.jpg)\n\r\nCo robi dzisiejszy m\u0119\u017cczyzna? Jedzie do pracy, na uczelni\u0119, siedzi przy biurku, rozlicza, ustala, biegnie na autobus, stoi w kolejce, czeka, czeka, czeka... Gdzie w tym wszystkim jest miejsce dla wojownika? Na to pytanie stara\u0142 si\u0119 odpowiedzie\u0107\u00a0**ksi\u0105dz Piotr Pawlukiewicz**\u00a0- doktor teologii, jeden z najbardziej znanych rekolekcjonist\u00f3w i kaznodziei w Polsce, autor wielu ksi\u0105\u017cek o tematyce religijnej.\n\r\n\n{music}mp3\/droga_wojownika_2014\/xPawlukiewicz{\/music}\u00a0\n\n\r\n\n\u00a0\n\r\n***\n\r\n\n**\nKonferencja 2: Wojownik rycerzem\n** 27 marca, PW **\n\n**\n\r\n\nCzy my\u015blisz, \u017ce wzorzec rycerza w \u017caden spos\u00f3b nie przystaje do wsp\u00f3\u0142czesno\u015bci? Czy naprawd\u0119 cechy takie, jak szlachetno\u015b\u0107, umi\u0142owanie ojczyzny, czy honor straci\u0142y swe znaczenie? \u017badn\u0105 miar\u0105! Na czym polega prawdziwa rycersko\u015b\u0107 i jak dzi\u015b mo\u017cna zawalczy\u0107 o dam\u0119 swego serca, a tak\u017ce w obronie ukochanej matki - naszej ojczyzny? Na te oraz inne pytania odpowiedzia\u0142 **ks. pra\u0142. Roman Kneblewski**, proboszcz z bydgoskiego Sacr\u00e9-Coeur, ksi\u0105dz - patriota, Sarmata ze szlacheckiego rodu.\n\r\n\n\u00a0\n\r\n\n{music}mp3\/droga_wojownika_2014\/kspralKneblewski{\/music} [](http:\/\/solideo.pl\/mp3\/droga_wojownika_2014\/kspralKneblewski\/Wojownik_rycerzem_-_ks_pralat_Roman_Kneblewski_27marca2014_ASK_SoliDeo.mp3)\n\r\n\n\u00a0\n\r\n***\n\r\n**Konferencja 3: Wojownik po upadku\n**31 marca, PW\n\r\n\n*\"Albowiem ilekro\u0107 niedomagam, tylekro\u0107 jestem mocny\" 2 Kor 12,10*\n\nPami\u0119taj, musisz umie\u0107 przegrywa\u0107. Nie b\u0119dziesz zawsze wygrywa\u0142... Ka\u017cdy z nas to s\u0142ysza\u0142. Umiemy ju\u017c przegrywa\u0107. Nauczyli nas tego. Ale tutaj historia si\u0119 nie ko\u0144czy. Wojownik, ten prawdziwy wojownik o kt\u00f3rym teraz Ci m\u00f3wi\u0119, rodzi si\u0119 wtedy, gdy staje przed problemem, kt\u00f3ry go przerasta. Dopiero wtedy gdy znajduje w sobie oddech, kt\u00f3rego dot\u0105d nie mia\u0142. Gdy odkrywa si\u0142\u0119, kt\u00f3rej wcze\u015bniej w nim nie by\u0142o. O takim wojowniku opowiedzia\u0142 **Michel Marbot**, francuski biznesmen, kt\u00f3ry uko\u0144czy\u0142 m.in. INSEAD \u2013 jedn\u0105 z najbardziej presti\u017cowych szk\u00f3\u0142 biznesu w Europie. Kierowa\u0142 bankiem w Grecji i W\u0142oszech. W\u0142a\u015bciciel upad\u0142ej w tajemniczych okoliczno\u015bciach **firmy Malma**.\n\r\n\n{music}mp3\/droga_wojownika_2014\/MichelMarbot{\/music}\n\r\n\n\u00a0\n\r\n***\n\r\n\n**\nKonferencja 6: Wojownik banit\u0105**\n 9 kwietnia, PW\n\r\n\n*\"Nie pytaj siebie, co potrzeba \u015bwiatu. Zapytaj si\u0119, co o\u017cywia ciebie, i id\u017a, zr\u00f3b to, poniewa\u017c \u015bwiatu potrzeba ludzi zywych.\"* *Gil Bailie*\n\nId\u017a do pracy. Pod\u0105\u017caj za mod\u0105. Zachowuj si\u0119 normalnie. B\u0105d\u017a poprawny. B\u0105d\u017a neutralny. I powtarzaj dalej za mn\u0105: \"jestem wolny...\". O tym, na czym polega droga banity i jak ruszy\u0107 pod pr\u0105d opowiedzia\u0142 **Piotr \u017by\u0142ka**, publicysta, dziennikarz i grafik komputerowy, pracuj\u0105cy w portalu redakcji Deon.pl i tw\u00f3rca portalu faceB\u00f3g i polskiego profilu papie\u017ca Franciszka.\n\r\n\n{music}mp3\/droga_wojownika_2014\/PiotrZylka{\/music}\n","source":"jom","title":"Droga Wojownika 2014 - nagrania","publish_down":"0000-00-00 00:00:00","created":"2014-03-28 20:43:02","id":"5376","original_introtext":"<p style=\"text-align: justify;\"><strong>DROGA WOJOWNIKA 2014 - WYJD\u0179 PRZED NAMIOT I POLICZ GWIAZDY!<\/strong><br \/><br \/> B\u00f3g zna twoje imi\u0119, twoje prawdziwe imi\u0119. On wie kim naprawd\u0119 jeste\u015b. W\u0142o\u017cy\u0142 to g\u0142\u0119boko w twoj\u0105 istot\u0119 gdy ci\u0119 stwarza\u0142, i teraz pragnie to z ciebie wydoby\u0107 na zewn\u0105trz... Aby\u015b by\u0142 tym kim zosta\u0142e\u015b stworzony \u2013 Bo\u017cym zdobywc\u0105 z rasy duchowych zwyci\u0119zc\u00f3w.<br \/><br \/> Zosta\u0142e\u015b stworzony jako zdobywca. Bo\u017cy Wojownik. Ale kim jest ten wojownik, kt\u00f3ry \u017cyje w tobie? B\u0119dziesz m\u00f3g\u0142 go ju\u017c nied\u0142ugo pozna\u0107 podczas serii spotka\u0144 \"Droga wojownika\". To cykl konferencji, podczas kt\u00f3rych znani go\u015bcie przedstawi\u0105 zdrowy obraz m\u0119\u017cczyzny i skonfrontuj\u0105 go z tym co chce nam wm\u00f3wi\u0107 \u015bwiat. W\u015br\u00f3d zaproszonych go\u015bci m\u0119\u017cczy\u017ani: ojcowie - zar\u00f3wno w sensie duchowym, jak i fizycznym, ksi\u0119\u017ca, biznesmeni, harcerz, bloger - osoby \u017cyj\u0105ce i dzia\u0142aj\u0105ce z pasj\u0105.<br \/><br \/> I pami\u0119taj - o drodze dowiesz si\u0119 wi\u0119cej id\u0105c, ni\u017c studiuj\u0105c mapy!<\/p>\r\n<p style=\"text-align: justify;\">\u00a0<\/p>\r\n<p style=\"text-align: justify;\">\u00a0<\/p>\r\n<p class=\"MsoNormal\" style=\"margin-bottom: .0001pt; line-height: 15.75pt; background: white;\"><strong><span style=\"font-size: 10.0pt; font-family: 'Arial','sans-serif'; mso-fareast-font-family: 'Times New Roman'; color: #302d2c; border: none windowtext 1.0pt; mso-border-alt: none windowtext 0cm; padding: 0cm; mso-fareast-language: PL;\">Konferencja 1: M\u0119\u017cczyzna wojownikiem<br \/> <\/span><\/strong><span style=\"font-size: 10.0pt; font-family: 'Arial','sans-serif'; mso-fareast-font-family: 'Times New Roman'; color: #302d2c; border: none windowtext 1.0pt; mso-border-alt: none windowtext 0cm; padding: 0cm; mso-fareast-language: PL; mso-bidi-font-weight: bold;\">25 marca<\/span><span style=\"font-size: 10.0pt; font-family: 'Arial','sans-serif'; mso-fareast-font-family: 'Times New Roman'; color: #302d2c; mso-fareast-language: PL;\">, UW<br \/><br \/><\/span><\/p>\r\n<p class=\"MsoNormal\" style=\"margin-bottom: .0001pt; line-height: 15.75pt; background: white;\"><span style=\"font-size: 10.0pt; font-family: 'Arial','sans-serif'; mso-fareast-font-family: 'Times New Roman'; color: #302d2c; mso-fareast-language: PL;\">\u00a0<img src=\"images\/Audio\/droga_wojownika14_01.jpg\" border=\"0\" width=\"173\" height=\"132\" style=\"border: 0; margin-left: 6px; margin-right: 6px;\" \/><img src=\"images\/Audio\/droga_wojownika14_02.jpg\" border=\"0\" width=\"189\" height=\"132\" style=\"border: 0;\" \/><img src=\"images\/Audio\/droga_wojownika14_03.jpg\" border=\"0\" width=\"187\" height=\"132\" style=\"border: 0; margin-left: 6px; margin-right: 6px;\" \/><\/span><\/p>\r\n<p class=\"MsoNormal\" style=\"margin-bottom: .0001pt; text-align: justify; line-height: 15.75pt; background: white;\"><span style=\"font-size: 10.0pt; font-family: 'Arial','sans-serif'; mso-fareast-font-family: 'Times New Roman'; color: #302d2c; mso-fareast-language: PL;\"><br \/>Co robi dzisiejszy m\u0119\u017cczyzna? Jedzie do pracy, na uczelni\u0119, siedzi przy biurku, rozlicza, ustala, biegnie na autobus, stoi w kolejce, czeka, czeka, czeka... Gdzie w tym wszystkim jest miejsce dla wojownika? Na to pytanie stara\u0142 si\u0119 odpowiedzie\u0107\u00a0<strong><span style=\"border: none windowtext 1.0pt; mso-border-alt: none windowtext 0cm; padding: 0cm;\">ksi\u0105dz Piotr Pawlukiewicz<\/span><\/strong>\u00a0- doktor teologii, jeden z najbardziej znanych rekolekcjonist\u00f3w i kaznodziei w Polsce, autor wielu ksi\u0105\u017cek o tematyce religijnej.<br \/><br \/><\/span><\/p>\r\n<p class=\"MsoNormal\" style=\"margin-bottom: .0001pt; text-align: justify; line-height: 15.75pt; background: white;\">{music}mp3\/droga_wojownika_2014\/xPawlukiewicz{\/music}\u00a0<span style=\"font-size: 10.0pt; font-family: 'Arial','sans-serif'; mso-fareast-font-family: 'Times New Roman'; color: #302d2c; mso-fareast-language: PL;\"><br \/><\/span><\/p>\r\n<p class=\"MsoNormal\" style=\"margin-bottom: .0001pt; text-align: justify; line-height: 15.75pt; background: white;\">\u00a0<\/p>\r\n<hr \/>\r\n<p class=\"MsoNormal\" style=\"margin-bottom: .0001pt; text-align: justify; line-height: 15.75pt; background: white;\"><strong><br \/>Konferencja 2: Wojownik rycerzem<br \/><\/strong> <span style=\"font-size: 10.0pt; font-family: 'Arial','sans-serif'; mso-fareast-font-family: 'Times New Roman'; color: #302d2c; border: none windowtext 1.0pt; mso-border-alt: none windowtext 0cm; padding: 0cm; mso-fareast-language: PL; mso-bidi-font-weight: bold;\">27 marca<\/span><span style=\"font-size: 10.0pt; font-family: 'Arial','sans-serif'; mso-fareast-font-family: 'Times New Roman'; color: #302d2c; mso-fareast-language: PL;\">, PW<\/span> <strong><br \/><br \/><\/strong><\/p>\r\n<p class=\"MsoNormal\" style=\"margin-bottom: .0001pt; text-align: justify; line-height: 15.75pt; background: white;\">Czy my\u015blisz, \u017ce wzorzec rycerza w \u017caden spos\u00f3b nie przystaje do wsp\u00f3\u0142czesno\u015bci? Czy naprawd\u0119 cechy takie, jak szlachetno\u015b\u0107, umi\u0142owanie ojczyzny, czy honor straci\u0142y swe znaczenie? \u017badn\u0105 miar\u0105! Na czym polega prawdziwa rycersko\u015b\u0107 i jak dzi\u015b mo\u017cna zawalczy\u0107 o dam\u0119 swego serca, a tak\u017ce w obronie ukochanej matki - naszej ojczyzny? Na te oraz inne pytania odpowiedzia\u0142 <strong>ks. pra\u0142. Roman Kneblewski<\/strong>, proboszcz z bydgoskiego Sacr\u00e9-Coeur, ksi\u0105dz - patriota, Sarmata ze szlacheckiego rodu.<\/p>\r\n<p class=\"MsoNormal\" style=\"margin-bottom: .0001pt; text-align: justify; line-height: 15.75pt; background: white;\">\u00a0<\/p>\r\n<p class=\"MsoNormal\" style=\"margin-bottom: .0001pt; text-align: justify; line-height: 15.75pt; background: white;\">{music}mp3\/droga_wojownika_2014\/kspralKneblewski{\/music} <a href=\"http:\/\/solideo.pl\/mp3\/droga_wojownika_2014\/kspralKneblewski\/Wojownik_rycerzem_-_ks_pralat_Roman_Kneblewski_27marca2014_ASK_SoliDeo.mp3\" target=\"_blank\"><\/a><\/p>\r\n<p class=\"MsoNormal\" style=\"margin-bottom: .0001pt; text-align: justify; line-height: 15.75pt; background: white;\">\u00a0<\/p>\r\n<hr \/>\r\n<p class=\"MsoNormal\" style=\"margin-bottom: .0001pt; text-align: justify; line-height: 15.75pt; background: white;\"><br \/><strong>Konferencja 3: Wojownik po upadku<br \/><\/strong><span style=\"font-size: 10.0pt; font-family: 'Arial','sans-serif'; mso-fareast-font-family: 'Times New Roman'; color: #302d2c; border: none windowtext 1.0pt; mso-border-alt: none windowtext 0cm; padding: 0cm; mso-fareast-language: PL; mso-bidi-font-weight: bold;\">31 marca<\/span><span style=\"font-size: 10.0pt; font-family: 'Arial','sans-serif'; mso-fareast-font-family: 'Times New Roman'; color: #302d2c; mso-fareast-language: PL;\">, PW<\/span><\/p>\r\n<p class=\"MsoNormal\" style=\"margin-bottom: .0001pt; text-align: justify; line-height: 15.75pt; background: white;\"><span style=\"font-size: 10.0pt; font-family: 'Arial','sans-serif'; mso-fareast-font-family: 'Times New Roman'; color: #302d2c; mso-fareast-language: PL;\"><em>\"Albowiem ilekro\u0107 niedomagam, tylekro\u0107 jestem mocny\" 2 Kor 12,10<\/em><br \/><br \/>Pami\u0119taj, musisz umie\u0107 przegrywa\u0107. Nie b\u0119dziesz zawsze wygrywa\u0142... Ka\u017cdy z nas to s\u0142ysza\u0142. Umiemy ju\u017c przegrywa\u0107. Nauczyli nas tego. Ale tutaj historia si\u0119 nie ko\u0144czy. Wojownik, ten prawdziwy wojownik o kt\u00f3rym teraz Ci m\u00f3wi\u0119, rodzi si\u0119 wtedy, gdy staje przed problemem, kt\u00f3ry go przerasta. Dopiero wtedy gdy znajduje w sobie oddech, kt\u00f3rego dot\u0105d nie mia\u0142. Gdy odkrywa si\u0142\u0119, kt\u00f3rej wcze\u015bniej w nim nie by\u0142o. O takim wojowniku opowiedzia\u0142 <strong>Michel Marbot<\/strong>, francuski biznesmen, kt\u00f3ry uko\u0144czy\u0142 m.in. INSEAD \u2013 jedn\u0105 z najbardziej presti\u017cowych szk\u00f3\u0142 biznesu w Europie. Kierowa\u0142 bankiem w Grecji i W\u0142oszech. W\u0142a\u015bciciel upad\u0142ej w tajemniczych okoliczno\u015bciach <strong>firmy Malma<\/strong>.<br \/><br \/><\/span><\/p>\r\n<p class=\"MsoNormal\" style=\"margin-bottom: .0001pt; text-align: justify; line-height: 15.75pt; background: white;\">{music}mp3\/droga_wojownika_2014\/MichelMarbot{\/music}<\/p>\r\n<p class=\"MsoNormal\" style=\"margin-bottom: .0001pt; text-align: justify; line-height: 15.75pt; background: white;\">\u00a0<\/p>\r\n<hr \/>\r\n<p class=\"MsoNormal\" style=\"margin-bottom: .0001pt; text-align: justify; line-height: 15.75pt; background: white;\"><strong><br \/>Konferencja 6: Wojownik banit\u0105<\/strong><br \/> <span style=\"font-size: 10.0pt; font-family: 'Arial','sans-serif'; mso-fareast-font-family: 'Times New Roman'; color: #302d2c; border: none windowtext 1.0pt; mso-border-alt: none windowtext 0cm; padding: 0cm; mso-fareast-language: PL; mso-bidi-font-weight: bold;\">9 kwietnia<\/span><span style=\"font-size: 10.0pt; font-family: 'Arial','sans-serif'; mso-fareast-font-family: 'Times New Roman'; color: #302d2c; mso-fareast-language: PL;\">, PW<\/span><\/p>\r\n<p class=\"MsoNormal\" style=\"margin-bottom: .0001pt; text-align: justify; line-height: 15.75pt; background: white;\"><em>\"Nie pytaj siebie, co potrzeba \u015bwiatu. Zapytaj si\u0119, co o\u017cywia ciebie, i id\u017a, zr\u00f3b to, poniewa\u017c \u015bwiatu potrzeba ludzi zywych.\"<\/em> <em>Gil Bailie<\/em><br \/><br \/>Id\u017a do pracy. Pod\u0105\u017caj za mod\u0105. Zachowuj si\u0119 normalnie. B\u0105d\u017a poprawny. B\u0105d\u017a neutralny. I powtarzaj dalej za mn\u0105: \"jestem wolny...\". O tym, na czym polega droga banity i jak ruszy\u0107 pod pr\u0105d opowiedzia\u0142 <strong>Piotr \u017by\u0142ka<\/strong>, publicysta, dziennikarz i grafik komputerowy, pracuj\u0105cy w portalu redakcji Deon.pl i tw\u00f3rca portalu faceB\u00f3g i polskiego profilu papie\u017ca Franciszka.<br \/><br \/><\/p>\r\n<p class=\"MsoNormal\" style=\"margin-bottom: .0001pt; text-align: justify; line-height: 15.75pt; background: white;\">{music}mp3\/droga_wojownika_2014\/PiotrZylka{\/music}<\/p>","original_fulltext":""}