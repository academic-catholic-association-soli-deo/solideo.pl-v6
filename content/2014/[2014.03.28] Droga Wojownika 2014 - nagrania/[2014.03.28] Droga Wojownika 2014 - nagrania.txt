![droga_wojownika14_01.jpg](droga_wojownika14_01.jpg)

# Droga Wojownika 2014 - nagrania

<time>2014-03-28 20:43:02</time>


**DROGA WOJOWNIKA 2014 - WYJDŹ PRZED NAMIOT I POLICZ GWIAZDY!**

 Bóg zna twoje imię, twoje prawdziwe imię. On wie kim naprawdę jesteś. Włożył to głęboko w twoją istotę gdy cię stwarzał, i teraz pragnie to z ciebie wydobyć na zewnątrz... Abyś był tym kim zostałeś stworzony – Bożym zdobywcą z rasy duchowych zwycięzców.

 Zostałeś stworzony jako zdobywca. Boży Wojownik. Ale kim jest ten wojownik, który żyje w tobie? Będziesz mógł go już niedługo poznać podczas serii spotkań "Droga wojownika". To cykl konferencji, podczas których znani goście przedstawią zdrowy obraz mężczyzny i skonfrontują go z tym co chce nam wmówić świat. Wśród zaproszonych gości mężczyźni: ojcowie - zarówno w sensie duchowym, jak i fizycznym, księża, biznesmeni, harcerz, bloger - osoby żyjące i działające z pasją.

 I pamiętaj - o drodze dowiesz się więcej idąc, niż studiując mapy!


 


 


**Konferencja 1: Mężczyzna wojownikiem
 **25 marca, UW


 

![droga_wojownika14_02.jpg](droga_wojownika14_02.jpg)
![droga_wojownika14_03.jpg](droga_wojownika14_03.jpg)

Co robi dzisiejszy mężczyzna? Jedzie do pracy, na uczelnię, siedzi przy biurku, rozlicza, ustala, biegnie na autobus, stoi w kolejce, czeka, czeka, czeka... Gdzie w tym wszystkim jest miejsce dla wojownika? Na to pytanie starał się odpowiedzieć **ksiądz Piotr Pawlukiewicz** - doktor teologii, jeden z najbardziej znanych rekolekcjonistów i kaznodziei w Polsce, autor wielu książek o tematyce religijnej.


{music}mp3/droga_wojownika_2014/xPawlukiewicz{/music} 



 

***


**
Konferencja 2: Wojownik rycerzem
** 27 marca, PW **

**


Czy myślisz, że wzorzec rycerza w żaden sposób nie przystaje do współczesności? Czy naprawdę cechy takie, jak szlachetność, umiłowanie ojczyzny, czy honor straciły swe znaczenie? Żadną miarą! Na czym polega prawdziwa rycerskość i jak dziś można zawalczyć o damę swego serca, a także w obronie ukochanej matki - naszej ojczyzny? Na te oraz inne pytania odpowiedział **ks. prał. Roman Kneblewski**, proboszcz z bydgoskiego Sacré-Coeur, ksiądz - patriota, Sarmata ze szlacheckiego rodu.


 


{music}mp3/droga_wojownika_2014/kspralKneblewski{/music} [](http://solideo.pl/mp3/droga_wojownika_2014/kspralKneblewski/Wojownik_rycerzem_-_ks_pralat_Roman_Kneblewski_27marca2014_ASK_SoliDeo.mp3)


 

***

**Konferencja 3: Wojownik po upadku
**31 marca, PW


*"Albowiem ilekroć niedomagam, tylekroć jestem mocny" 2 Kor 12,10*

Pamiętaj, musisz umieć przegrywać. Nie będziesz zawsze wygrywał... Każdy z nas to słyszał. Umiemy już przegrywać. Nauczyli nas tego. Ale tutaj historia się nie kończy. Wojownik, ten prawdziwy wojownik o którym teraz Ci mówię, rodzi się wtedy, gdy staje przed problemem, który go przerasta. Dopiero wtedy gdy znajduje w sobie oddech, którego dotąd nie miał. Gdy odkrywa siłę, której wcześniej w nim nie było. O takim wojowniku opowiedział **Michel Marbot**, francuski biznesmen, który ukończył m.in. INSEAD – jedną z najbardziej prestiżowych szkół biznesu w Europie. Kierował bankiem w Grecji i Włoszech. Właściciel upadłej w tajemniczych okolicznościach **firmy Malma**.


{music}mp3/droga_wojownika_2014/MichelMarbot{/music}


 

***


**
Konferencja 6: Wojownik banitą**
 9 kwietnia, PW


*"Nie pytaj siebie, co potrzeba światu. Zapytaj się, co ożywia ciebie, i idź, zrób to, ponieważ światu potrzeba ludzi zywych."* *Gil Bailie*

Idź do pracy. Podążaj za modą. Zachowuj się normalnie. Bądź poprawny. Bądź neutralny. I powtarzaj dalej za mną: "jestem wolny...". O tym, na czym polega droga banity i jak ruszyć pod prąd opowiedział **Piotr Żyłka**, publicysta, dziennikarz i grafik komputerowy, pracujący w portalu redakcji Deon.pl i twórca portalu faceBóg i polskiego profilu papieża Franciszka.


{music}mp3/droga_wojownika_2014/PiotrZylka{/music}


<!--{{json:{"created_date":"2014-03-28 20:43:02","publish_down":"0000-00-00 00:00:00","id":"5376"}}}-->
