{"content":"\n** \n![images\/jubileusz\/25_lat_SoliDeo_PiotrGryza01.jpg](images\/jubileusz\/25_lat_SoliDeo_PiotrGryza01.jpg)Kierunkowskazy i \u015bwiat\u0142a, kt\u00f3re towarzyszy\u0142y przy tworzeniu Stowarzyszenia**\n\r\n\nJako senior witam Pa\u0144stwa serdecznie i bardzo dzi\u0119kuje, \u017ce przyszli\u015bcie na to spotkanie bo tak jak w przypadku Ko\u015bcio\u0142a i narodu, trzeba si\u0119 \u0142\u0105czy\u0107 z tera\u017aniejszo\u015bci\u0105. Tak\u017ce bardzo dzi\u0119kuj\u0119 za to spotkanie (z?) przesz\u0142o\u015bci z tera\u017aniejszo\u015bci\u0105.\n\r\n\n\u00a0\n\r\n\nPoniewa\u017c mamy m\u00f3wi\u0107 o samych pocz\u0105tkach to musz\u0119 jednak doda\u0107 kilka os\u00f3b, kt\u00f3re tutaj nie zosta\u0142y wypowiedziane, a kt\u00f3rych nazwiska musz\u0105 pa\u015b\u0107. Bo tego wymaga prawda historyczna i pewien obowi\u0105zek. Na samym pocz\u0105tku trzeba wspomnie\u0107 jeszcze takie osoby jak Andrzej Olszewski z SGGW, Pawe\u0142 \u0141atacz, Pawe\u0142 Kobukowski, Robert Bitner. Oni akurat - Pawe\u0142 Kobukowski i Andrzej Olszewski - nie weszli do Soli Deo bo to by\u0142o jeszcze kilka lat wcze\u015bniej kiedy powstawa\u0142o \u015brodowisko, kt\u00f3re kierowa\u0142o si\u0119 takimi warto\u015bciami o kt\u00f3rych m\u00f3wili\u015bmy ju\u017c tutaj. Trzeba te\u017c wymieni\u0107 takie nazwiska jak\n![images\/jubileusz\/cytat_pg2.jpg](images\/jubileusz\/cytat_pg2.jpg) Wojciech Matyjasiak, Adam Staniszewski, Andrzej Olbrysz, Jolanta Pytel je\u015bli dobrze pami\u0119tam nazwisko, Jolanta Mas\u0142owska, Iza Kozak ze Szko\u0142y G\u0142\u00f3wnej Handlowej. To s\u0105 wszystko osoby, kt\u00f3re mia\u0142y wa\u017cny wk\u0142ad w tworzenie tej organizacji jeszcze wcze\u015bniej ni\u017c 25 lat temu, poniewa\u017c \u015brodowisko powstawa\u0142o wcze\u015bniej \u2013 w r\u00f3\u017cnych sytuacjach, czasami konspiracyjnych, towarzyskich, w duszpasterstwach akademickich i o tym wszystkim chcia\u0142bym kr\u00f3ciutko powiedzie\u0107.\n\r\n\nAle je\u015bli pozwolicie pa\u0144stwo, to jeszcze dwa s\u0142owa o mnie. Powiem to co najwa\u017cniejsze. Z moj\u0105 ma\u0142\u017conk\u0105 Ani\u0105 jeste\u015bmy w\u00a0 sakramentalnym zwi\u0105zku ma\u0142\u017ce\u0144skim ju\u017c 21 lat. Jeste\u015bmy szcz\u0119\u015bliwymi rodzicami czw\u00f3rki dzieci \u2013 dw\u00f3jka tutaj jest, dw\u00f3ja starszych nie przysz\u0142a. \n \u2026a z takiej drobnej dzia\u0142alno\u015bci to prowadzimy kursy przedma\u0142\u017ce\u0144skie w naszej parafii, a tak\u017ce ostatnio uda\u0142o si\u0119 zrobi\u0107 kilka rzeczy dla chrze\u015bcijan w Indiach poniewa\u017c jak wiecie oni tam bardzo cierpi\u0105, zreszt\u0105 nie tylko w Indiach, i to jest w og\u00f3le sprawa o kt\u00f3rej warto pami\u0119ta\u0107 tutaj w Polsce kiedy w gruncie rzeczy nie mamy a\u017c tak \u017ale jak oni tam.\n\r\n\nPoniewa\u017c poproszono mnie o to \u017cebym powiedzia\u0142 kilka s\u0142\u00f3w o pocz\u0105tku to powiem o g\u0142\u00f3wnych kierunkowskazach i \u015bwiat\u0142ach, kt\u00f3re towarzyszy\u0142y nam przy tworzeniu tego Stowarzyszenia, tego \u015brodowiska, bo tak jak wspomnia\u0142em, \u015brodowisko powstawa\u0142o wcze\u015bniej ni\u017c powsta\u0142o samo Stowarzyszenie.\n\r\n\nKierunkowskazy. \n Po pierwsze: mi\u0142o\u015b\u0107 i wierno\u015b\u0107 Ko\u015bcio\u0142owi rzymskokatolickiemu. Ko\u015bcio\u0142owi jako Mistycznemu Cia\u0142u Pana Jezusa, ale r\u00f3wnie\u017c jako wsp\u00f3lnocie. Wsp\u00f3lnocie wiary, wsp\u00f3lnocie warto\u015bci, wsp\u00f3lnocie tradycji, wsp\u00f3lnocie kultury i wsp\u00f3lnocie ludzi. Jeste\u015bmy z Ko\u015bcio\u0142em na dobre i na z\u0142e. Identyfikujemy si\u0119 w magisterium Ko\u015bcio\u0142a, ale identyfikujemy si\u0119 te\u017c ze wsp\u00f3lnot\u0105 Ko\u015bcio\u0142a. Wsp\u00f3lnot\u0105 wiary, wsp\u00f3lnot\u0105 warto\u015bci, wsp\u00f3lnot\u0105 kultury i wsp\u00f3lnot\u0105 tradycji. To jest pierwsza zasadnicza sprawa.\n\r\n\nPo drugie, drugi kierunkowskaz: jeste\u015bmy zwi\u0105zani z Ko\u015bcio\u0142em przez du\u017ce \u201eK\u201d, ale nie dzia\u0142amy na terenie ko\u015bcio\u0142a przez ma\u0142e \u201ek\u201d. Miejscem naszej dzia\u0142alno\u015bci, jest miejsce pracy i nauki. To miejsce \u015brodowiska akademickiego, w szczeg\u00f3lno\u015bci \u015brodowiska studenckiego.\n\r\n\nPo trzecie, trzeci wa\u017cny kierunkowskaz: na podstawie w\u0142asnego rozeznania prowadzimy dzia\u0142alno\u015b\u0107 na terenie uczelni. Staramy si\u0119 wykorzysta\u0107 dost\u0119pne instrumenty prawne, jak np. samorz\u0105d akademicki, samorz\u0105d studencki, aby prezentowa\u0107 i broni\u0107 warto\u015bci katolickich.\n\r\n\nPo czwarte: mamy g\u0142\u0119bokie uszanowanie dla polskiej tradycji, kultury i j\u0119zyka. Dbamy o nie poniewa\u017c z tego wyrastamy.\n\r\n\nPo pi\u0105te: wolno\u015b\u0107 i niepodleg\u0142o\u015b\u0107. To w takiej sytuacji powstawa\u0142o to Stowarzyszenie. Na miar\u0119 naszych skromnych mo\u017cliwo\u015bci \u2013 m\u0142odzie\u0144czych, a nawet jeszcze dzieci\u0119cych, studenckich \u2013 walczyli\u015bmy o wolno\u015b\u0107 i niepodleg\u0142o\u015b\u0107 naszego kraju, Polski, z dyktatur\u0105 komunistyczn\u0105. Dlatego niepodleg\u0142o\u015b\u0107 naszej ojczyzny, Polski, i wolno\u015b\u0107 w wymiarze osobistym, spo\u0142ecznym i gospodarczym jest dla nas bardzo wa\u017cna.\n\r\n![images\/jubileusz\/cytat_pg5.jpg](images\/jubileusz\/cytat_pg5.jpg)Po sz\u00f3ste: w \u015brodowisku Soli Deo jest miejsce dla os\u00f3b z r\u00f3\u017cnych ruch\u00f3w formacyjnych, z wielu ruch\u00f3w formacyjnych, ale jednak dla tych, kt\u00f3re maj\u0105 szczeg\u00f3lne wyczulenie na sprawy dobra wsp\u00f3lnego. I dla tych kt\u00f3rzy s\u0105 gotowi podj\u0105\u0107 pewn\u0105 s\u0142u\u017cb\u0119 dla innych.\n\r\n\nI jeszcze jedna wa\u017cna sprawa. Zawsze dla nas wa\u017cna by\u0142a obrona \u017cycia dzieci nienarodzonych.\n\r\n\nPo si\u00f3dme wreszcie. Od samego pocz\u0105tku rozumiemy jak wa\u017cna jest dla nas rodzina. Jak wa\u017cna jest rodzina w funkcjonowaniu normalnego cz\u0142owieka, dlatego od samego pocz\u0105tku organizujemy spotkania, wyk\u0142ady, kursy, \u017ceby o tej istotnej sprawie m\u00f3wi\u0107 naszym kolegom z uczelni.\n\r\n\nI wreszcie mo\u017ce nie ostatni, ale jeden z tych najwa\u017cniejszych kierunk\u00f3w i \u015bwiate\u0142, kt\u00f3re towarzyszy\u0142y na samym pocz\u0105tku. Nazwa \u201eSoli Deo\u201d zosta\u0142a zaczerpni\u0119ta z zawo\u0142ania, z herbu Prymasa Wyszy\u0144skiego To jego postawa i nauczanie jest dla nas wa\u017cnym punktem orientacyjnym zmieniaj\u0105cej si\u0119 rzeczywisto\u015bci ko\u015bcielnej i spo\u0142ecznej. Jego troska o jedno\u015b\u0107 Ko\u015bcio\u0142a, o kultywowanie tradycji, o uszanowanie historii narodowej, a jednocze\u015bnie troska o spos\u00f3b wprowadzania zmian pozwala nam dostrzec te wszystkie wa\u017cne elementy kt\u00f3rych powinni\u015bmy strzec r\u00f3wnie\u017c w Ko\u015bciele.\n\r\n![images\/jubileusz\/cytat_pg6.jpg](images\/jubileusz\/cytat_pg6.jpg)I wreszcie na koniec co\u015b, co dotyczy ka\u017cdego z nas. Mianowicie Soli Deo to wsp\u00f3lnota, kt\u00f3ra daje si\u0142\u0119, \u017ceby tam, gdzie spotykamy si\u0119 w swoim miejscu pracy, nauki \u2013 na uczelni, bo ta organizacja dzia\u0142a na uczelniach \u2026\u017ce daje si\u0142\u0119, \u017ceby powiedzie\u0107 \u201enie!\u201d. Je\u015bli nie zgadzamy si\u0119 z czym\u015b co uderza w te podstawowe dla nas warto\u015bci.\n\r\n\nI na koniec mo\u017ce powiem, \u017ce to wszystko o czym m\u00f3wi\u0142em by\u0142o dla nas wa\u017cne wtedy - 28, 25, 23 lata temu, ale m\u00f3wi\u0142em o nich w czasie tera\u017aniejszym poniewa\u017c s\u0105 wa\u017cne r\u00f3wnie\u017c teraz. \u017bycz\u0119 wam \u2013 i bardzo bym tego chcia\u0142 \u2013 \u017ceby\u015bcie wytrzymali na tej drodze, a jestem pewien, \u017ce tak si\u0119 stanie poniewa\u017c dzia\u0142alno\u015b\u0107, z tego co m\u00f3wi\u0142 zreszt\u0105 Prezes, ale r\u00f3wnie\u017c jak obserwuj\u0119 dzia\u0142alno\u015b\u0107 Soli Deo, to jest kontynuacja tych kierunk\u00f3w,\n![images\/jubileusz\/cytat_pg7.jpg](images\/jubileusz\/cytat_pg7.jpg) kt\u00f3re zacz\u0119li\u015bmy 28 lat temu.\n\r\n\nWszystkiego dobrego.\n\r\n\n\u00a0\n\r\n\nPiotr Gryza\n\r\n***\n\r\n\n\u00a0\n\r\n![images\/jubileusz\/Piotr_Gryza%20fot_izoliborzpl01.jpg](images\/jubileusz\/Piotr_Gryza%20fot_izoliborzpl01.jpg)\n\r\n\n**Piotr Gryza** - inicjator i jeden z za\u0142o\u017cycieli Soli Deo, dzia\u0142acz podziemnego NZSu w latach 80-tych. By\u0142 m.in. prezesem Rady Narodowego Funduszu Zdrowia (2006-2009), Urz\u0119du Nadzoru Ubezpiecze\u0144 Zdrowotnych (2000-2001), organizatorem i dyrektorem Mazowieckiej Regionalnej Kasy Chorych oraz dyrektorem szpitala na Solcu.\n\r\n\n(fot. izoliborz.pl)\n\r\n\n\u00a0\n\r\n\n\u00a0\n","source":"jom","title":"25-lecie - przem\u00f3wienie - Piotr Gryza","publish_down":"0000-00-00 00:00:00","created":"2014-12-08 21:43:19","id":"5416","original_introtext":"<p class=\"MsoNormal\"><strong> <img src=\"images\/jubileusz\/25_lat_SoliDeo_PiotrGryza01.jpg\" border=\"0\" style=\"float: left; border: 0; margin-left: 10px; margin-right: 10px;\" \/><span style=\"font-size: 11.0pt; line-height: 115%; font-family: 'Calibri','sans-serif'; mso-fareast-font-family: Calibri; mso-bidi-font-family: 'Times New Roman'; mso-ansi-language: PL; mso-fareast-language: EN-US; mso-bidi-language: AR-SA;\">Kierunkowskazy i \u015bwiat\u0142a, kt\u00f3re towarzyszy\u0142y przy tworzeniu Stowarzyszenia<\/span><\/strong><\/p>\r\n<p class=\"MsoNormal\" style=\"text-align: justify;\">Jako senior witam Pa\u0144stwa serdecznie i bardzo dzi\u0119kuje, \u017ce przyszli\u015bcie na to spotkanie bo tak jak w przypadku Ko\u015bcio\u0142a i narodu, trzeba si\u0119 \u0142\u0105czy\u0107 z tera\u017aniejszo\u015bci\u0105. Tak\u017ce bardzo dzi\u0119kuj\u0119 za to spotkanie (z?) przesz\u0142o\u015bci z tera\u017aniejszo\u015bci\u0105.<\/p>\r\n<p class=\"MsoNormal\" style=\"text-align: justify;\">\u00a0<\/p>\r\n<p class=\"MsoNormal\" style=\"text-align: justify;\">Poniewa\u017c mamy m\u00f3wi\u0107 o samych pocz\u0105tkach to musz\u0119 jednak doda\u0107 kilka os\u00f3b, kt\u00f3re tutaj nie zosta\u0142y wypowiedziane, a kt\u00f3rych nazwiska musz\u0105 pa\u015b\u0107. Bo tego wymaga prawda historyczna i pewien obowi\u0105zek. Na samym pocz\u0105tku trzeba wspomnie\u0107 jeszcze takie osoby jak Andrzej Olszewski z SGGW, Pawe\u0142 \u0141atacz, Pawe\u0142 Kobukowski, Robert Bitner. Oni akurat - Pawe\u0142 Kobukowski i Andrzej Olszewski - nie weszli do Soli Deo bo to by\u0142o jeszcze kilka lat wcze\u015bniej kiedy powstawa\u0142o \u015brodowisko, kt\u00f3re kierowa\u0142o si\u0119 takimi warto\u015bciami o kt\u00f3rych m\u00f3wili\u015bmy ju\u017c tutaj. Trzeba te\u017c wymieni\u0107 takie nazwiska jak<img src=\"images\/jubileusz\/cytat_pg2.jpg\" border=\"0\" width=\"340\" height=\"100\" style=\"float: right; border-width: 0px; border-color: currentColor; border-style: none; border: 0;\" \/> Wojciech Matyjasiak, Adam Staniszewski, Andrzej Olbrysz, Jolanta Pytel je\u015bli dobrze pami\u0119tam nazwisko, Jolanta Mas\u0142owska, Iza Kozak ze Szko\u0142y G\u0142\u00f3wnej Handlowej. To s\u0105 wszystko osoby, kt\u00f3re mia\u0142y wa\u017cny wk\u0142ad w tworzenie tej organizacji jeszcze wcze\u015bniej ni\u017c 25 lat temu, poniewa\u017c \u015brodowisko powstawa\u0142o wcze\u015bniej \u2013 w r\u00f3\u017cnych sytuacjach, czasami konspiracyjnych, towarzyskich, w duszpasterstwach akademickich i o tym wszystkim chcia\u0142bym kr\u00f3ciutko powiedzie\u0107.<\/p>\r\n<p class=\"MsoNormal\" style=\"text-align: justify;\">Ale je\u015bli pozwolicie pa\u0144stwo, to jeszcze dwa s\u0142owa o mnie. Powiem to co najwa\u017cniejsze. Z moj\u0105 ma\u0142\u017conk\u0105 Ani\u0105 jeste\u015bmy w<span style=\"mso-spacerun: yes;\">\u00a0 <\/span>sakramentalnym zwi\u0105zku ma\u0142\u017ce\u0144skim ju\u017c 21 lat. Jeste\u015bmy szcz\u0119\u015bliwymi rodzicami czw\u00f3rki dzieci \u2013 dw\u00f3jka tutaj jest, dw\u00f3ja starszych nie przysz\u0142a. <br \/> \u2026a z takiej drobnej dzia\u0142alno\u015bci to prowadzimy kursy przedma\u0142\u017ce\u0144skie w naszej parafii, a tak\u017ce ostatnio uda\u0142o si\u0119 zrobi\u0107 kilka rzeczy dla chrze\u015bcijan w Indiach poniewa\u017c jak wiecie oni tam bardzo cierpi\u0105, zreszt\u0105 nie tylko w Indiach, i to jest w og\u00f3le sprawa o kt\u00f3rej warto pami\u0119ta\u0107 tutaj w Polsce kiedy w gruncie rzeczy nie mamy a\u017c tak \u017ale jak oni tam.<\/p>\r\n<p class=\"MsoNormal\" style=\"text-align: justify;\">Poniewa\u017c poproszono mnie o to \u017cebym powiedzia\u0142 kilka s\u0142\u00f3w o pocz\u0105tku to powiem o g\u0142\u00f3wnych kierunkowskazach i \u015bwiat\u0142ach, kt\u00f3re towarzyszy\u0142y nam przy tworzeniu tego Stowarzyszenia, tego \u015brodowiska, bo tak jak wspomnia\u0142em, \u015brodowisko powstawa\u0142o wcze\u015bniej ni\u017c powsta\u0142o samo Stowarzyszenie.<\/p>\r\n<p class=\"MsoNormal\" style=\"text-align: justify;\">Kierunkowskazy. <br \/> Po pierwsze: mi\u0142o\u015b\u0107 i wierno\u015b\u0107 Ko\u015bcio\u0142owi rzymskokatolickiemu. Ko\u015bcio\u0142owi jako Mistycznemu Cia\u0142u Pana Jezusa, ale r\u00f3wnie\u017c jako wsp\u00f3lnocie. Wsp\u00f3lnocie wiary, wsp\u00f3lnocie warto\u015bci, wsp\u00f3lnocie tradycji, wsp\u00f3lnocie kultury i wsp\u00f3lnocie ludzi. Jeste\u015bmy z Ko\u015bcio\u0142em na dobre i na z\u0142e. Identyfikujemy si\u0119 w magisterium Ko\u015bcio\u0142a, ale identyfikujemy si\u0119 te\u017c ze wsp\u00f3lnot\u0105 Ko\u015bcio\u0142a. Wsp\u00f3lnot\u0105 wiary, wsp\u00f3lnot\u0105 warto\u015bci, wsp\u00f3lnot\u0105 kultury i wsp\u00f3lnot\u0105 tradycji. To jest pierwsza zasadnicza sprawa.<\/p>\r\n<p class=\"MsoNormal\">Po drugie, drugi kierunkowskaz: jeste\u015bmy zwi\u0105zani z Ko\u015bcio\u0142em przez du\u017ce \u201eK\u201d, ale nie dzia\u0142amy na terenie ko\u015bcio\u0142a przez ma\u0142e \u201ek\u201d. Miejscem naszej dzia\u0142alno\u015bci, jest miejsce pracy i nauki. To miejsce \u015brodowiska akademickiego, w szczeg\u00f3lno\u015bci \u015brodowiska studenckiego.<\/p>\r\n<p class=\"MsoNormal\" style=\"text-align: justify;\">Po trzecie, trzeci wa\u017cny kierunkowskaz: na podstawie w\u0142asnego rozeznania prowadzimy dzia\u0142alno\u015b\u0107 na terenie uczelni. Staramy si\u0119 wykorzysta\u0107 dost\u0119pne instrumenty prawne, jak np. samorz\u0105d akademicki, samorz\u0105d studencki, aby prezentowa\u0107 i broni\u0107 warto\u015bci katolickich.<\/p>\r\n<p class=\"MsoNormal\" style=\"text-align: justify;\">Po czwarte: mamy g\u0142\u0119bokie uszanowanie dla polskiej tradycji, kultury i j\u0119zyka. Dbamy o nie poniewa\u017c z tego wyrastamy.<\/p>\r\n<p class=\"MsoNormal\" style=\"text-align: justify;\">Po pi\u0105te: wolno\u015b\u0107 i niepodleg\u0142o\u015b\u0107. To w takiej sytuacji powstawa\u0142o to Stowarzyszenie. Na miar\u0119 naszych skromnych mo\u017cliwo\u015bci \u2013 m\u0142odzie\u0144czych, a nawet jeszcze dzieci\u0119cych, studenckich \u2013 walczyli\u015bmy o wolno\u015b\u0107 i niepodleg\u0142o\u015b\u0107 naszego kraju, Polski, z dyktatur\u0105 komunistyczn\u0105. Dlatego niepodleg\u0142o\u015b\u0107 naszej ojczyzny, Polski, i wolno\u015b\u0107 w wymiarze osobistym, spo\u0142ecznym i gospodarczym jest dla nas bardzo wa\u017cna.<\/p>\r\n<p class=\"MsoNormal\" style=\"text-align: justify;\"><img src=\"images\/jubileusz\/cytat_pg5.jpg\" border=\"0\" width=\"350\" height=\"140\" style=\"float: right; border-width: 0px; border-color: currentColor; border-style: none; border: 0;\" \/>Po sz\u00f3ste: w \u015brodowisku Soli Deo jest miejsce dla os\u00f3b z r\u00f3\u017cnych ruch\u00f3w formacyjnych, z wielu ruch\u00f3w formacyjnych, ale jednak dla tych, kt\u00f3re maj\u0105 szczeg\u00f3lne wyczulenie na sprawy dobra wsp\u00f3lnego. I dla tych kt\u00f3rzy s\u0105 gotowi podj\u0105\u0107 pewn\u0105 s\u0142u\u017cb\u0119 dla innych.<\/p>\r\n<p class=\"MsoNormal\" style=\"text-align: justify;\">I jeszcze jedna wa\u017cna sprawa. Zawsze dla nas wa\u017cna by\u0142a obrona \u017cycia dzieci nienarodzonych.<\/p>\r\n<p class=\"MsoNormal\" style=\"text-align: justify;\">Po si\u00f3dme wreszcie. Od samego pocz\u0105tku rozumiemy jak wa\u017cna jest dla nas rodzina. Jak wa\u017cna jest rodzina w funkcjonowaniu normalnego cz\u0142owieka, dlatego od samego pocz\u0105tku organizujemy spotkania, wyk\u0142ady, kursy, \u017ceby o tej istotnej sprawie m\u00f3wi\u0107 naszym kolegom z uczelni.<\/p>\r\n<p class=\"MsoNormal\" style=\"text-align: justify;\">I wreszcie mo\u017ce nie ostatni, ale jeden z tych najwa\u017cniejszych kierunk\u00f3w i \u015bwiate\u0142, kt\u00f3re towarzyszy\u0142y na samym pocz\u0105tku. Nazwa \u201eSoli Deo\u201d zosta\u0142a zaczerpni\u0119ta z zawo\u0142ania, z herbu Prymasa Wyszy\u0144skiego To jego postawa i nauczanie jest dla nas wa\u017cnym punktem orientacyjnym zmieniaj\u0105cej si\u0119 rzeczywisto\u015bci ko\u015bcielnej i spo\u0142ecznej. Jego troska o jedno\u015b\u0107 Ko\u015bcio\u0142a, o kultywowanie tradycji, o uszanowanie historii narodowej, a jednocze\u015bnie troska o spos\u00f3b wprowadzania zmian pozwala nam dostrzec te wszystkie wa\u017cne elementy kt\u00f3rych powinni\u015bmy strzec r\u00f3wnie\u017c w Ko\u015bciele.<\/p>\r\n<p class=\"MsoNormal\" style=\"text-align: justify;\"><img src=\"images\/jubileusz\/cytat_pg6.jpg\" border=\"0\" width=\"350\" height=\"150\" style=\"float: left; border-width: 0px; border-color: currentColor; border-style: none;\" \/>I wreszcie na koniec co\u015b, co dotyczy ka\u017cdego z nas. Mianowicie Soli Deo to wsp\u00f3lnota, kt\u00f3ra daje si\u0142\u0119, \u017ceby tam, gdzie spotykamy si\u0119 w swoim miejscu pracy, nauki \u2013 na uczelni, bo ta organizacja dzia\u0142a na uczelniach \u2026\u017ce daje si\u0142\u0119, \u017ceby powiedzie\u0107 \u201enie!\u201d. Je\u015bli nie zgadzamy si\u0119 z czym\u015b co uderza w te podstawowe dla nas warto\u015bci.<\/p>\r\n<p class=\"MsoNormal\" style=\"text-align: justify;\">I na koniec mo\u017ce powiem, \u017ce to wszystko o czym m\u00f3wi\u0142em by\u0142o dla nas wa\u017cne wtedy - 28, 25, 23 lata temu, ale m\u00f3wi\u0142em o nich w czasie tera\u017aniejszym poniewa\u017c s\u0105 wa\u017cne r\u00f3wnie\u017c teraz. \u017bycz\u0119 wam \u2013 i bardzo bym tego chcia\u0142 \u2013 \u017ceby\u015bcie wytrzymali na tej drodze, a jestem pewien, \u017ce tak si\u0119 stanie poniewa\u017c dzia\u0142alno\u015b\u0107, z tego co m\u00f3wi\u0142 zreszt\u0105 Prezes, ale r\u00f3wnie\u017c jak obserwuj\u0119 dzia\u0142alno\u015b\u0107 Soli Deo, to jest kontynuacja tych kierunk\u00f3w,<img src=\"images\/jubileusz\/cytat_pg7.jpg\" border=\"0\" width=\"280\" height=\"65\" style=\"float: right; border: 0;\" \/> kt\u00f3re zacz\u0119li\u015bmy 28 lat temu.<\/p>\r\n<p class=\"MsoNormal\" style=\"text-align: justify;\">Wszystkiego dobrego.<\/p>\r\n<p class=\"MsoNormal\" style=\"text-align: justify;\">\u00a0<\/p>\r\n<p class=\"MsoNormal\" style=\"text-align: justify;\">Piotr Gryza<\/p>\r\n<hr \/>\r\n<p class=\"MsoNormal\" style=\"text-align: justify;\">\u00a0<\/p>\r\n<p class=\"MsoNormal\" style=\"text-align: justify;\"><img src=\"images\/jubileusz\/Piotr_Gryza%20fot_izoliborzpl01.jpg\" border=\"0\" width=\"150\" height=\"195\" style=\"margin-left: 8px; margin-right: 8px; float: left; border-width: 0px; border-color: currentColor; border-style: none;\" \/><\/p>\r\n<p class=\"MsoNormal\"><strong>Piotr Gryza<\/strong> - inicjator i jeden z za\u0142o\u017cycieli Soli Deo, dzia\u0142acz podziemnego NZSu w latach 80-tych. By\u0142 m.in. prezesem Rady Narodowego Funduszu Zdrowia (2006-2009), Urz\u0119du Nadzoru Ubezpiecze\u0144 Zdrowotnych (2000-2001), organizatorem i dyrektorem Mazowieckiej Regionalnej Kasy Chorych oraz dyrektorem szpitala na Solcu.<\/p>\r\n<p class=\"MsoNormal\">(fot. izoliborz.pl)<\/p>\r\n<p class=\"MsoNormal\">\u00a0<\/p>\r\n<p class=\"MsoNormal\">\u00a0<\/p>","original_fulltext":""}